{"speaker": "Leopold Józef Rutowicz (NI). –", "english": "Leopold Józef Rutowicz (NI). – Panie Przewodniczący! Sprawozdanie w sprawie rybołówstwa przybrzeżnego i problemów rybaków zajmujących się połowami trafnie przekazuje ich aktualną sytuację.\nW Polsce złomowano w ramach reform duże ilości starych kutrów, a mała opłacalność połowów oraz brak środków pieniężnych nie zezwalała na ich odtworzenie. Zamknięto dużą ilość przedsiębiorstw rodzinnych łowiących i przetwarzających ryby. Aktualnie na samym wybrzeżu są trudności z zakupem świeżych ryb, które były atrakcją dla wczasowiczów i turystów. Nastąpił znaczny odpływ ludzi, szczególnie młodych, z tego zawodu.\nProponowane w sprawozdaniu środki takie jak: dostęp do tanich paliw, pomoc finansowa i inwestycyjna dla rybaków oraz rodzinnych przedsiębiorstw, szkolenie i edukacja zawodowa młodych rybaków i kandydatów do zawodu mogą skutecznie przeciwdziałać marginalizacji tego rybołówstwa. Zastosowanie tych środków zezwoliłoby na utrzymanie istniejących i powstawanie nowych miejsc pracy w regionie, w którym aktualnie występuje duże bezrobocie. Pomoc taka ma duże znaczenie społeczne i gospodarcze, a konsumentom gwarantuje specjalności miejscowej kuchni opartej na świeżych rybach. Szczególnie ważną sprawą jest uruchomienie Europejskiego Funduszu Rybołówstwa. Przyjęcie sprawozdania i realizacja ujętych w niej wniosków spotka się z dużą wdzięcznością rybaków.\nChciałbym podziękować panu Ó Neachtainowi za opracowane sprawozdanie. Popieram wnioski sprawozdawcy.", "lang": "EN", "original": "Leopold Józef Rutowicz (NI). – Panie Przewodniczący! Sprawozdanie w sprawie rybołówstwa przybrzeżnego i problemów rybaków zajmujących się połowami trafnie przekazuje ich aktualną sytuację.\nW Polsce złomowano w ramach reform duże ilości starych kutrów, a mała opłacalność połowów oraz brak środków pieniężnych nie zezwalała na ich odtworzenie. Zamknięto dużą ilość przedsiębiorstw rodzinnych łowiących i przetwarzających ryby. Aktualnie na samym wybrzeżu są trudności z zakupem świeżych ryb, które były atrakcją dla wczasowiczów i turystów. Nastąpił znaczny odpływ ludzi, szczególnie młodych, z tego zawodu.\nProponowane w sprawozdaniu środki takie jak: dostęp do tanich paliw, pomoc finansowa i inwestycyjna dla rybaków oraz rodzinnych przedsiębiorstw, szkolenie i edukacja zawodowa młodych rybaków i kandydatów do zawodu mogą skutecznie przeciwdziałać marginalizacji tego rybołówstwa. Zastosowanie tych środków zezwoliłoby na utrzymanie istniejących i powstawanie nowych miejsc pracy w regionie, w którym aktualnie występuje duże bezrobocie. Pomoc taka ma duże znaczenie społeczne i gospodarcze, a konsumentom gwarantuje specjalności miejscowej kuchni opartej na świeżych rybach. Szczególnie ważną sprawą jest uruchomienie Europejskiego Funduszu Rybołówstwa. Przyjęcie sprawozdania i realizacja ujętych w niej wniosków spotka się z dużą wdzięcznością rybaków.\nChciałbym podziękować panu Ó Neachtainowi za opracowane sprawozdanie. Popieram wnioski sprawozdawcy.", "agenda_item": "Inshore fishing (debate)", "debate_id": "CRE-20060614-ITEM-014", "intervention_id": "3-385"}