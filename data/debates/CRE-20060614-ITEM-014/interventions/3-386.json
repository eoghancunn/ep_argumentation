{"speaker": "Iles Braghetto (PPE-DE). –", "english": "Iles Braghetto (PPE-DE). – Signor Presidente, onorevoli colleghi, signor Commissario, esprimo i miei ringraziamenti per il lavoro svolto dal collega Ó Neachtain che ha condotto un'analisi attenta dei problemi della pesca costiera nell'Unione europea.\nLa relazione considera giustamente e finalmente importante il ruolo delle donne, riconosce le loro difficoltà di operare in questo settore, richiama il tema della sicurezza a bordo, sottolinea l'importanza della formazione professionale e il ruolo che la pesca costiera può avere nella protezione e nella conservazione dell'ambiente marino costiero.\nVorrei tuttavia richiamare due aspetti che sono importanti per il mio paese, l'Italia, non soltanto per il sud ma anche per l'Adriatico del nord.\nIn primo luogo, pur considerando che le risorse costiere vanno tutelate e che si deve legiferare per un tipo di pesca sostenibile e rispettosa dell'ambiente, la proposta di sopprimere tutte le tecniche di pesca che minacciano la sopravvivenza delle risorse costiere e la sostenibilità economica del tessuto sociale legato alla pesca è una disposizione certamente giusta ma che mette in difficoltà molti operatori, i quali rimarrebbero senza lavoro in mancanza di valide proposte alternative per un settore che già attraversa una pesante crisi occupazionale.\nIn secondo luogo, non viene prestata sufficiente attenzione all'associazionismo e al ruolo positivo che esso potrebbe svolgere nel contribuire allo sviluppo socioeconomico delle comunità dipendenti dalla pesca. Poter demandare la gestione della pesca locale alle realtà locali e agli Stati membri, rinvigorendo quel principio di sussidiarietà che i nostri pescatori auspicano per la gestione della pesca costiera, significherebbe avvicinare i loro problemi alla fonte di soluzione.\nGli stessi centri consultivi regionali dovrebbero favorire il dialogo fra l'Unione europea e le realtà locali. Tali centri, di cui ne sono previsti sette ma ne sono stati costituiti solo quattro, non sono ritenuti né funzionali né incisivi per la gestione delle risorse della piccola pesca poiché si tratta di organismi solo consultivi.\nConcludo ringraziando il Commissario Borg per l'importante lavoro realizzato in particolare in relazione al Libro verde sul futuro della politica comune della pesca, in cui si propone di fare interagire i diversi settori coinvolti nella gestione della politica marittima.", "lang": "EN", "original": "Iles Braghetto (PPE-DE). – Signor Presidente, onorevoli colleghi, signor Commissario, esprimo i miei ringraziamenti per il lavoro svolto dal collega Ó Neachtain che ha condotto un'analisi attenta dei problemi della pesca costiera nell'Unione europea.\nLa relazione considera giustamente e finalmente importante il ruolo delle donne, riconosce le loro difficoltà di operare in questo settore, richiama il tema della sicurezza a bordo, sottolinea l'importanza della formazione professionale e il ruolo che la pesca costiera può avere nella protezione e nella conservazione dell'ambiente marino costiero.\nVorrei tuttavia richiamare due aspetti che sono importanti per il mio paese, l'Italia, non soltanto per il sud ma anche per l'Adriatico del nord.\nIn primo luogo, pur considerando che le risorse costiere vanno tutelate e che si deve legiferare per un tipo di pesca sostenibile e rispettosa dell'ambiente, la proposta di sopprimere tutte le tecniche di pesca che minacciano la sopravvivenza delle risorse costiere e la sostenibilità economica del tessuto sociale legato alla pesca è una disposizione certamente giusta ma che mette in difficoltà molti operatori, i quali rimarrebbero senza lavoro in mancanza di valide proposte alternative per un settore che già attraversa una pesante crisi occupazionale.\nIn secondo luogo, non viene prestata sufficiente attenzione all'associazionismo e al ruolo positivo che esso potrebbe svolgere nel contribuire allo sviluppo socioeconomico delle comunità dipendenti dalla pesca. Poter demandare la gestione della pesca locale alle realtà locali e agli Stati membri, rinvigorendo quel principio di sussidiarietà che i nostri pescatori auspicano per la gestione della pesca costiera, significherebbe avvicinare i loro problemi alla fonte di soluzione.\nGli stessi centri consultivi regionali dovrebbero favorire il dialogo fra l'Unione europea e le realtà locali. Tali centri, di cui ne sono previsti sette ma ne sono stati costituiti solo quattro, non sono ritenuti né funzionali né incisivi per la gestione delle risorse della piccola pesca poiché si tratta di organismi solo consultivi.\nConcludo ringraziando il Commissario Borg per l'importante lavoro realizzato in particolare in relazione al Libro verde sul futuro della politica comune della pesca, in cui si propone di fare interagire i diversi settori coinvolti nella gestione della politica marittima.", "agenda_item": "Inshore fishing (debate)", "debate_id": "CRE-20060614-ITEM-014", "intervention_id": "3-386"}