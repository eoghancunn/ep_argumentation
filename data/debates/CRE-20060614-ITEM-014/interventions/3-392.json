{"speaker": "Francesco Musotto (PPE-DE). –", "english": "Francesco Musotto (PPE-DE). – La crisi economica e sociale in cui si trova il settore della pesca in Italia, colpito da costi di gestione che superano il 40% e da perdite di reddito che si aggirano intorno al 25% nell'ultimo triennio, tocca soprattutto i segmenti meno competitivi della flotta, in particolare quello della pesca costiera, settore su cui influisce in misura maggiore l'alta instabilità del costo del carburante e l'aumento dei costi variabili.\nOltre alle difficoltà di natura economica, il settore della pesca costiera si trova ad affrontare la mancanza di un quadro normativo specifico. L'Unione europea deve adottare un atteggiamento realistico e consentire l'adozione di definizioni non eccessivamente rigide. Nel futuro regolamento per il Mediterraneo, ad esempio, sarà opportuno prevedere la possibilità di proporre aggiustamenti a livello nazionale.\nLa Commissione deve riconoscere la specificità della piccola pesca costiera e della pesca artigianale all'interno della politica comune della pesca, tenendo conto del fatto che determinate zone costiere, in particolare di regioni insulari o ultraperiferiche, sono fortemente dipendenti dalla pesca e dalle industrie generate dall'indotto. Essa deve analizzare fino a che punto gli attuali strumenti siano adeguati a rispondere alle necessità di settore, coinvolgendo maggiormente i rappresentanti di categoria nel processo decisionale.", "lang": "EN", "original": "Francesco Musotto (PPE-DE). – La crisi economica e sociale in cui si trova il settore della pesca in Italia, colpito da costi di gestione che superano il 40% e da perdite di reddito che si aggirano intorno al 25% nell'ultimo triennio, tocca soprattutto i segmenti meno competitivi della flotta, in particolare quello della pesca costiera, settore su cui influisce in misura maggiore l'alta instabilità del costo del carburante e l'aumento dei costi variabili.\nOltre alle difficoltà di natura economica, il settore della pesca costiera si trova ad affrontare la mancanza di un quadro normativo specifico. L'Unione europea deve adottare un atteggiamento realistico e consentire l'adozione di definizioni non eccessivamente rigide. Nel futuro regolamento per il Mediterraneo, ad esempio, sarà opportuno prevedere la possibilità di proporre aggiustamenti a livello nazionale.\nLa Commissione deve riconoscere la specificità della piccola pesca costiera e della pesca artigianale all'interno della politica comune della pesca, tenendo conto del fatto che determinate zone costiere, in particolare di regioni insulari o ultraperiferiche, sono fortemente dipendenti dalla pesca e dalle industrie generate dall'indotto. Essa deve analizzare fino a che punto gli attuali strumenti siano adeguati a rispondere alle necessità di settore, coinvolgendo maggiormente i rappresentanti di categoria nel processo decisionale.", "agenda_item": "Inshore fishing (debate)", "debate_id": "CRE-20060614-ITEM-014", "intervention_id": "3-392"}