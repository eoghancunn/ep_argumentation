{"speaker": "Zdzisław Kazimierz Chmielewski (PPE-DE). –", "english": "Zdzisław Kazimierz Chmielewski (PPE-DE). – Panie Przewodniczący! Sprawozdanie Ó Neachtaina stanowi interesujący efekt poszukiwań przez sprawozdawcę sedna naprawdę złożonego problemu, niełatwo poddającego się próbie oceny zagadnienia rybołówstwa przybrzeżnego. Nadal bowiem pojęcie to w powszechnym odczuciu balansuje pomiędzy rybołówstwem przemysłowym, rzemieślniczym i wakacyjnym wędkowaniem i, jak każda z dziedzin trudno definiowalnych, niejednoznacznie kwalifikowanych, skazane jest na marginalizację, pozostawanie poza głównym nurtem unijnych programów finansowo-inwestycyjnych. A przecież około 80% rybołówstwa morskiego przypada właśnie na rybołówstwo przybrzeżne – niedoinwestowane, traktowane po macoszemu, które musi borykać się z ogromnymi trudnościami natury technicznej, społecznej czy ekonomicznej.\nBrak środków na unowocześnienie sprzętu połowowego skutkuje mnożącymi się defektami kutrów, i co gorsza – przypadkami zatonięć; pogarszają się warunki codziennej egzystencji, spadają statystyki połowowe. To popularne, utrwalone wieloletnią tradycją rybołówstwo zdaje się po prostu gubić klarowną perspektywę. W pełni usprawiedliwiony zatem jest apel o przystąpienie do działań mających na celu zabezpieczenie elementarnych podstaw rybołówstwa przybrzeżnego, zastosowanie przez państwa członkowskie wspólnych mechanizmów ochronnych gwarantujących jego utrzymanie, mechanizmów tym skuteczniejszych, im bardziej uwzględniających specyfikę tego rybołówstwa, warunków przyrodniczych, potrzeb technicznych i przesłanek ekonomicznych danej strefy przybrzeżnej.", "lang": "EN", "original": "Zdzisław Kazimierz Chmielewski (PPE-DE). – Panie Przewodniczący! Sprawozdanie Ó Neachtaina stanowi interesujący efekt poszukiwań przez sprawozdawcę sedna naprawdę złożonego problemu, niełatwo poddającego się próbie oceny zagadnienia rybołówstwa przybrzeżnego. Nadal bowiem pojęcie to w powszechnym odczuciu balansuje pomiędzy rybołówstwem przemysłowym, rzemieślniczym i wakacyjnym wędkowaniem i, jak każda z dziedzin trudno definiowalnych, niejednoznacznie kwalifikowanych, skazane jest na marginalizację, pozostawanie poza głównym nurtem unijnych programów finansowo-inwestycyjnych. A przecież około 80% rybołówstwa morskiego przypada właśnie na rybołówstwo przybrzeżne – niedoinwestowane, traktowane po macoszemu, które musi borykać się z ogromnymi trudnościami natury technicznej, społecznej czy ekonomicznej.\nBrak środków na unowocześnienie sprzętu połowowego skutkuje mnożącymi się defektami kutrów, i co gorsza – przypadkami zatonięć; pogarszają się warunki codziennej egzystencji, spadają statystyki połowowe. To popularne, utrwalone wieloletnią tradycją rybołówstwo zdaje się po prostu gubić klarowną perspektywę. W pełni usprawiedliwiony zatem jest apel o przystąpienie do działań mających na celu zabezpieczenie elementarnych podstaw rybołówstwa przybrzeżnego, zastosowanie przez państwa członkowskie wspólnych mechanizmów ochronnych gwarantujących jego utrzymanie, mechanizmów tym skuteczniejszych, im bardziej uwzględniających specyfikę tego rybołówstwa, warunków przyrodniczych, potrzeb technicznych i przesłanek ekonomicznych danej strefy przybrzeżnej.", "agenda_item": "Inshore fishing (debate)", "debate_id": "CRE-20060614-ITEM-014", "intervention_id": "3-388"}