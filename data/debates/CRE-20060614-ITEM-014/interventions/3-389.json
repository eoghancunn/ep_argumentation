{"speaker": "Ιωάννης Γκλαβάκης (PPE-DE). –", "english": "Ιωάννης Γκλαβάκης (PPE-DE). – Κύριε Πρόεδρε, κύριε Επίτροπε, αγαπητοί συνάδελφοι, θέλω και εγώ να συγχαρώ τον εισηγητή για την πράγματι πολύ ωραία έκθεση που μάς έκανε.\nΗ παράκτια αλιεία έχει ιδιαίτερη σημασία. Έχει σημασία οικονομική, κοινωνική, πολιτιστική, περιβαλλοντική. Οικονομική, διότι εξασφαλίζει εισόδημα σε απομακρυσμένες νησιωτικές και, πολλές φορές, φτωχές περιοχές. Κοινωνική, διότι οι περισσότερες είναι μικρές οικογενειακές εκμεταλλεύσεις και, αν χαθεί αυτό το είδος της αλιείας, θα χαθούν και αυτές. Πολιτιστική, διότι οι περιοχές αυτές έχουν έντονα τα στοιχεία της παράδοσης και, αν εκλείψουν αυτοί οι ψαράδες, θα χαθεί μαζί τους και κομμάτι του ευρωπαϊκού πολιτισμού. Περιβαλλοντική, διότι αυτό το είδος αλιείας δεν προκαλεί ζημία ή προκαλεί τη μικρότερη δυνατή ζημία εν σχέσει με τα άλλα είδη. Ας μην ξεχνάμε ότι το 44% του αλιευτικού εργατικού δυναμικού απασχολείται στην παράκτια αλιεία, το δε 75% του αλιευτικού στόλου της Ευρωπαϊκής Ένωσης είναι παράκτια αλιεία. Αυτά τα δύο νούμερα μάς λένε πάρα πολλά.\nΘα ήθελα να πω ότι είναι ανάγκη να προστατευθεί η παράκτια αλιεία. Και όταν λέμε να προστατευθεί, εννοούμε ασφάλεια σκαφών. Οι άνθρωποι που βγαίνουν να ψαρέψουν πρέπει να έχουν το αίσθημα ότι θα γυρίσουν με ασφάλεια στα σπίτια τους, γι ' αυτό ο εκσυγχρονισμός πρέπει να βοηθηθεί.\nΧρειάζονται επίσης η προσέλκυση νέων στο επάγγελμα, διότι ο πληθυσμός γηράσκει, δυνατότητα διάθεσης του προϊόντος τους, ώστε να μην τρώνε τα λεφτά οι μεσάζοντες αλλά να καταλήγουν στις τσέπες των ψαράδων και των καταναλωτών, αντιμετώπιση των προβλημάτων, όπως είναι η άνοδος των τιμών, και, τέλος, μεγάλη προσπάθεια να έχουμε καθαρές θάλασσες, για να έχουμε ψάρια στις θάλασσές μας και για χίλιους δυο ακόμη λόγους.", "lang": "EN", "original": "Ιωάννης Γκλαβάκης (PPE-DE). – Κύριε Πρόεδρε, κύριε Επίτροπε, αγαπητοί συνάδελφοι, θέλω και εγώ να συγχαρώ τον εισηγητή για την πράγματι πολύ ωραία έκθεση που μάς έκανε.\nΗ παράκτια αλιεία έχει ιδιαίτερη σημασία. Έχει σημασία οικονομική, κοινωνική, πολιτιστική, περιβαλλοντική. Οικονομική, διότι εξασφαλίζει εισόδημα σε απομακρυσμένες νησιωτικές και, πολλές φορές, φτωχές περιοχές. Κοινωνική, διότι οι περισσότερες είναι μικρές οικογενειακές εκμεταλλεύσεις και, αν χαθεί αυτό το είδος της αλιείας, θα χαθούν και αυτές. Πολιτιστική, διότι οι περιοχές αυτές έχουν έντονα τα στοιχεία της παράδοσης και, αν εκλείψουν αυτοί οι ψαράδες, θα χαθεί μαζί τους και κομμάτι του ευρωπαϊκού πολιτισμού. Περιβαλλοντική, διότι αυτό το είδος αλιείας δεν προκαλεί ζημία ή προκαλεί τη μικρότερη δυνατή ζημία εν σχέσει με τα άλλα είδη. Ας μην ξεχνάμε ότι το 44% του αλιευτικού εργατικού δυναμικού απασχολείται στην παράκτια αλιεία, το δε 75% του αλιευτικού στόλου της Ευρωπαϊκής Ένωσης είναι παράκτια αλιεία. Αυτά τα δύο νούμερα μάς λένε πάρα πολλά.\nΘα ήθελα να πω ότι είναι ανάγκη να προστατευθεί η παράκτια αλιεία. Και όταν λέμε να προστατευθεί, εννοούμε ασφάλεια σκαφών. Οι άνθρωποι που βγαίνουν να ψαρέψουν πρέπει να έχουν το αίσθημα ότι θα γυρίσουν με ασφάλεια στα σπίτια τους, γι ' αυτό ο εκσυγχρονισμός πρέπει να βοηθηθεί.\nΧρειάζονται επίσης η προσέλκυση νέων στο επάγγελμα, διότι ο πληθυσμός γηράσκει, δυνατότητα διάθεσης του προϊόντος τους, ώστε να μην τρώνε τα λεφτά οι μεσάζοντες αλλά να καταλήγουν στις τσέπες των ψαράδων και των καταναλωτών, αντιμετώπιση των προβλημάτων, όπως είναι η άνοδος των τιμών, και, τέλος, μεγάλη προσπάθεια να έχουμε καθαρές θάλασσες, για να έχουμε ψάρια στις θάλασσές μας και για χίλιους δυο ακόμη λόγους.", "agenda_item": "Inshore fishing (debate)", "debate_id": "CRE-20060614-ITEM-014", "intervention_id": "3-389"}