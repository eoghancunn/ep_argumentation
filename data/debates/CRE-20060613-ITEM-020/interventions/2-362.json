{"speaker": "Lidia Joanna Geringer de Oedenberg (PSE). –", "english": "Lidia Joanna Geringer de Oedenberg (PSE). – Panie Przewodniczący! Omawiane dzisiejszego wieczora sprawozdanie ma zasadnicze znaczenie dla obywateli Unii Europejskiej, gdyż dotyczy zwalczania wszelkiego rodzaju dyskryminacji, z którą nawet w XXI w. i to w wysoko rozwiniętych gospodarczo krajach nagminnie mamy do czynienia.\nSpołeczne i gospodarcze konsekwencje dyskryminacji obywateli są bardzo poważne, dlatego zwalczanie jej powinno opierać się na szeroko pojętej edukacji już od najmłodszych lat oraz na skutecznych kampaniach informacyjnych opartych na najlepszych praktykach. Dobrym krokiem w kierunku walki z dyskryminacją jest ustanowienie przez Komisję Europejską 2007 roku Europejskim Rokiem Równych Szans, co przyczyni się – miejmy nadzieję – do ochrony praw jednostek oraz do zwiększenia poziomu świadomości co do różnych form dyskryminacji. Niemniej jednak fundusze przeznaczone na Rok Równych Szans są niewystarczające, aby przynieść oczekiwane skutki, dlatego działania te powinny być kontynuowane także w następnych latach.\nPaństwa członkowskie powinny dążyć do tego, aby zagwarantować równość w zakresie praw społecznych i politycznych wszystkim żyjącym w Unii Europejskiej. Bycie innym nie może oznaczać bycia gorszym, zatem wszyscy mieszkańcy Unii Europejskiej powinni mieć te same prawa do godnego życia i równe szanse rozwoju zawodowego. Dlatego gorąco popieram sprawozdanie pani Ždanoka i gratuluję jednocześnie dobrze przygotowanego dokumentu.", "lang": "EN", "original": "Lidia Joanna Geringer de Oedenberg (PSE). – Panie Przewodniczący! Omawiane dzisiejszego wieczora sprawozdanie ma zasadnicze znaczenie dla obywateli Unii Europejskiej, gdyż dotyczy zwalczania wszelkiego rodzaju dyskryminacji, z którą nawet w XXI w. i to w wysoko rozwiniętych gospodarczo krajach nagminnie mamy do czynienia.\nSpołeczne i gospodarcze konsekwencje dyskryminacji obywateli są bardzo poważne, dlatego zwalczanie jej powinno opierać się na szeroko pojętej edukacji już od najmłodszych lat oraz na skutecznych kampaniach informacyjnych opartych na najlepszych praktykach. Dobrym krokiem w kierunku walki z dyskryminacją jest ustanowienie przez Komisję Europejską 2007 roku Europejskim Rokiem Równych Szans, co przyczyni się – miejmy nadzieję – do ochrony praw jednostek oraz do zwiększenia poziomu świadomości co do różnych form dyskryminacji. Niemniej jednak fundusze przeznaczone na Rok Równych Szans są niewystarczające, aby przynieść oczekiwane skutki, dlatego działania te powinny być kontynuowane także w następnych latach.\nPaństwa członkowskie powinny dążyć do tego, aby zagwarantować równość w zakresie praw społecznych i politycznych wszystkim żyjącym w Unii Europejskiej. Bycie innym nie może oznaczać bycia gorszym, zatem wszyscy mieszkańcy Unii Europejskiej powinni mieć te same prawa do godnego życia i równe szanse rozwoju zawodowego. Dlatego gorąco popieram sprawozdanie pani Ždanoka i gratuluję jednocześnie dobrze przygotowanego dokumentu.", "agenda_item": "Non-discrimination and equal opportunities for all (debate)", "debate_id": "CRE-20060613-ITEM-020", "intervention_id": "2-362"}