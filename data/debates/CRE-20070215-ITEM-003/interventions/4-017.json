{"speaker": "Petre Popeangă,", "english": "Petre Popeangă, în numele grupului ITS . – Apreciez raportul profesorului Cristobal Montoro Romero ca fiind unul remarcabil dovedind un înalt profesionalism, echidistanţă şi determinare în analiză şi prezentare. În aceiaşi termeni consider şi raportul privind activitatea desfăşurată în anul 2005 de către Banca Europeană de Investiţii pe care, îl apreciez ca fiind unul care îţi lasă, după lecturare, o stare de bine. Remarcabil este faptul că autorii s-au străduit şi au izbutit să prezinte de o manieră clară, atât activitatea desfăşurată în perioada de referinţă, cât şi programele de perspectivă menite să răspundă marilor provocări actuale cu care se confruntă Uniunea Europeană şi nu numai. Din lipsă de timp o să mă limitez doar la câteva remarci în legătură cu unul dintre aceste programe, şi anume cel referitor la promovarea coeziunii economice şi sociale în interiorul Uniunii Europene, în special în zonele puţin dezvoltate.\nUn program generos, însă, fiindcă există un însă, având în vedere că raportul face referiri şi la zonele mai puţin dezvoltate ale spaţiului european, din care face parte şi România, m-aş fi aşteptat ca programul să conţină de o manieră mai concretă şi un eventual sistem de facilităţi precum termene de graţie, dobânzi încurajatoare şi altele, care să permită ţărilor din aceste zone recuperarea mai rapidă a decalajelor în vederea accelerării procesului de integrare în Uniunea Europeană.\nRecent, unul dintre membrii marcanţi ai conducerii Băncii Europene de Investiţii a făcut o vizită în România unde a fost primit la toate nivelurile decizionale. Nutresc speranţa că după această vizită, paleta programelor pe care instituţia ce o conduce le va dezvolta în România va cuprinde şi altele care, împreună cu cel privind coeziunea economică şi socială vor contribui de o manieră mult mai consistentă la definitivarea şi pe această cale a procesului de implementare completă a legilor economiei de piaţă liberă şi concurenţială specifică ţărilor Uniunii Europene.", "lang": "EN", "original": "Petre Popeangă, în numele grupului ITS . – Apreciez raportul profesorului Cristobal Montoro Romero ca fiind unul remarcabil dovedind un înalt profesionalism, echidistanţă şi determinare în analiză şi prezentare. În aceiaşi termeni consider şi raportul privind activitatea desfăşurată în anul 2005 de către Banca Europeană de Investiţii pe care, îl apreciez ca fiind unul care îţi lasă, după lecturare, o stare de bine. Remarcabil este faptul că autorii s-au străduit şi au izbutit să prezinte de o manieră clară, atât activitatea desfăşurată în perioada de referinţă, cât şi programele de perspectivă menite să răspundă marilor provocări actuale cu care se confruntă Uniunea Europeană şi nu numai. Din lipsă de timp o să mă limitez doar la câteva remarci în legătură cu unul dintre aceste programe, şi anume cel referitor la promovarea coeziunii economice şi sociale în interiorul Uniunii Europene, în special în zonele puţin dezvoltate.\nUn program generos, însă, fiindcă există un însă, având în vedere că raportul face referiri şi la zonele mai puţin dezvoltate ale spaţiului european, din care face parte şi România, m-aş fi aşteptat ca programul să conţină de o manieră mai concretă şi un eventual sistem de facilităţi precum termene de graţie, dobânzi încurajatoare şi altele, care să permită ţărilor din aceste zone recuperarea mai rapidă a decalajelor în vederea accelerării procesului de integrare în Uniunea Europeană.\nRecent, unul dintre membrii marcanţi ai conducerii Băncii Europene de Investiţii a făcut o vizită în România unde a fost primit la toate nivelurile decizionale. Nutresc speranţa că după această vizită, paleta programelor pe care instituţia ce o conduce le va dezvolta în România va cuprinde şi altele care, împreună cu cel privind coeziunea economică şi socială vor contribui de o manieră mult mai consistentă la definitivarea şi pe această cale a procesului de implementare completă a legilor economiei de piaţă liberă şi concurenţială specifică ţărilor Uniunii Europene.", "agenda_item": "EIB Annual Report 2005 (debate)", "debate_id": "CRE-20070215-ITEM-003", "intervention_id": "4-017"}