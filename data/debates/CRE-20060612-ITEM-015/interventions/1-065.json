{"speaker": "Μαρία Παναγιωτοπούλου-Κασσιώτου,", "english": "Μαρία Παναγιωτοπούλου-Κασσιώτου, εξ ονόματος της ομάδας PPE-DE . – Κύριε Πρόεδρε, συγχαίρω το συνάδελφο κ. Cashman για την έκθεση που παρουσιάζει στο Ευρωπαϊκό Κοινοβούλιο, διότι η άσκηση του δικαιώματος αναφοράς από τους Ευρωπαίους πολίτες πρέπει να θεωρηθεί βασικό μέσο ενίσχυσης της συνειδητοποίησης της ευρωπαϊκής ιθαγένειας.\nΗ κυρία Επίτροπος παρουσίασε πολύ αναλυτικά τις απόψεις της Ευρωπαϊκής Επιτροπής για το μέρος της έκθεσης που αφορά την Επιτροπή. Είναι αλήθεια ότι οι Ευρωπαίοι πολίτες χρησιμοποιούν τόσο τις καταγγελίες στην Επιτροπή - αυτό το φανερώνει άλλωστε η 22η έκθεση της Επιτροπής για τον έλεγχο εφαρμογής του κοινοτικού δικαίου- όσο και τις αναφορές στο Ευρωπαϊκό Κοινοβούλιο ως μέσο ενίσχυσης της επιθυμίας τους να δουν να εφαρμόζεται το κοινοτικό δίκαιο.\nΑπό τη μια επιθυμούμε να είναι οι Ευρωπαίοι πολίτες συνειδητοί κριτές του κοινού κεκτημένου, από την άλλη όμως δεν τους δίνουμε τη δυνατότητα να έχουν την ίδια αντιμετώπιση τόσο από την Επιτροπή όσο και από την Επιτροπή Αναφορών του Κοινοβουλίου, αφού, όπως γίνεται και πολύ κατανοητό από την έκθεση του κ. Cashman, οι επίσημα εκλεγμένοι αντιπρόσωποί τους δεν μπορούν να ελέγχουν τις αναφορές από το πρώτο στάδιο. Λείπει και η διαφάνεια στις αποφάσεις της Ευρωπαϊκής Επιτροπής, λείπει η παρουσία του Συμβουλίου και ενισχύουμε την άποψη που εκφράζεται στην έκθεση ότι πρέπει να αλλάξει ο τρόπος και η διαδικασία της λήψης αναφορών αλλά και της εξέτασής τους, ώστε οι Ευρωπαίοι πολίτες να νιώθουν ότι πράγματι το αίτημά τους εξετάζεται χωρίς κομματικά ή άλλα κριτήρια από μια γραμματεία που μένει ουδέτερη και δεν αναμειγνύεται στο έργο των ευρωβουλευτών.", "lang": "EN", "original": "Μαρία Παναγιωτοπούλου-Κασσιώτου, εξ ονόματος της ομάδας PPE-DE . – Κύριε Πρόεδρε, συγχαίρω το συνάδελφο κ. Cashman για την έκθεση που παρουσιάζει στο Ευρωπαϊκό Κοινοβούλιο, διότι η άσκηση του δικαιώματος αναφοράς από τους Ευρωπαίους πολίτες πρέπει να θεωρηθεί βασικό μέσο ενίσχυσης της συνειδητοποίησης της ευρωπαϊκής ιθαγένειας.\nΗ κυρία Επίτροπος παρουσίασε πολύ αναλυτικά τις απόψεις της Ευρωπαϊκής Επιτροπής για το μέρος της έκθεσης που αφορά την Επιτροπή. Είναι αλήθεια ότι οι Ευρωπαίοι πολίτες χρησιμοποιούν τόσο τις καταγγελίες στην Επιτροπή - αυτό το φανερώνει άλλωστε η 22η έκθεση της Επιτροπής για τον έλεγχο εφαρμογής του κοινοτικού δικαίου- όσο και τις αναφορές στο Ευρωπαϊκό Κοινοβούλιο ως μέσο ενίσχυσης της επιθυμίας τους να δουν να εφαρμόζεται το κοινοτικό δίκαιο.\nΑπό τη μια επιθυμούμε να είναι οι Ευρωπαίοι πολίτες συνειδητοί κριτές του κοινού κεκτημένου, από την άλλη όμως δεν τους δίνουμε τη δυνατότητα να έχουν την ίδια αντιμετώπιση τόσο από την Επιτροπή όσο και από την Επιτροπή Αναφορών του Κοινοβουλίου, αφού, όπως γίνεται και πολύ κατανοητό από την έκθεση του κ. Cashman, οι επίσημα εκλεγμένοι αντιπρόσωποί τους δεν μπορούν να ελέγχουν τις αναφορές από το πρώτο στάδιο. Λείπει και η διαφάνεια στις αποφάσεις της Ευρωπαϊκής Επιτροπής, λείπει η παρουσία του Συμβουλίου και ενισχύουμε την άποψη που εκφράζεται στην έκθεση ότι πρέπει να αλλάξει ο τρόπος και η διαδικασία της λήψης αναφορών αλλά και της εξέτασής τους, ώστε οι Ευρωπαίοι πολίτες να νιώθουν ότι πράγματι το αίτημά τους εξετάζεται χωρίς κομματικά ή άλλα κριτήρια από μια γραμματεία που μένει ουδέτερη και δεν αναμειγνύεται στο έργο των ευρωβουλευτών.", "agenda_item": "Deliberations of the Committee on Petitions (2004 - 2005) (debate)", "debate_id": "CRE-20060612-ITEM-015", "intervention_id": "1-065"}