{"speaker": "Marcin Libicki,", "english": "Marcin Libicki, w imieniu grupy UEN . – Panie Przewodniczący! Ja nie zawsze chwalę raporty, o których mówię, bo nie zawsze jest powód, żeby je chwalić. Muszę jednak powiedzieć, że jeżeli chodzi o sprawozdanie pana Cashmana to chylę czoła z najwyższym uznaniem, oby wszystkie sprawozdania w naszym Parlamencie wyglądały w ten sposób. Jasne, precyzyjne i wskazujące na to, jakie mamy postulaty i czego oczekujemy.\nChciałbym, jako przewodniczący Komisji Petycji, do tych podziękowań wobec sprawozdawcy dołączyć podziękowania wobec wiceprzewodniczących naszej Komisji, a także bardzo aktywnych członków naszej Komisji obecnych w tej chwili na sali, którzy bardzo dużo pracy poświęcają jej zadaniom. Oczywiście przyłączam się też do podziękowań dla sekretariatu, który w doskonały sposób przygotowuje naszą pracę.\nPanie Przewodniczący, nasza Komisja została stworzona, aby przybliżyć instytucje europejskie zwykłym obywatelom i realizuje to. Dlatego też praca, którą się zajmujemy odzwierciedla właśnie te wszystkie problemy, którymi obywatele najbardziej w Unii Europejskiej żyją. Na przykład więc problem środowiska, problem, o czym była mowa, planów zagospodarowania przestrzennego, sprawę kwalifikacji zawodowych, sprawę ubezpieczeń oraz cały szereg spraw związanych z nierzetelnością towarzystw ubezpieczeniowych.\nPanie Przewodniczący, praca naszej Komisji odzwierciedla również tak fundamentalne zasady Unii Europejskiej jak demokracja, czy też wolność słowa. Chciałbym szczególnie podkreślić w tym co powiedział pan Cashman punkty 18 i 22, a więc prośbę do Komisji Europejskiej, aby wyznaczyła urzędnika wysokiego szczebla, który będzie z nami współpracował. Jest to niesłychanie ważne. Nam się dobrze współpracuje z Komisją Europejską, my tego nie kwestionujemy, ale chcielibyśmy, żeby był na co dzień urzędnik wyższego szczebla, który by pracował z nami i obserwował naszą pracę. I druga sprawa, o której też mówił w swoim sprawozdaniu pan Cashman, którą chciałbym z naciskiem podkreślić. Mianowicie nasza Komisja jest komisją bardzo ważną, dlatego właśnie, że pracuje w bezpośrednim w kontakcie ze zwykłymi obywatelami. Jej liczebność powinna być zwiększona, tak jak powiedział to pan Cashman.", "lang": "EN", "original": "Marcin Libicki, w imieniu grupy UEN . – Panie Przewodniczący! Ja nie zawsze chwalę raporty, o których mówię, bo nie zawsze jest powód, żeby je chwalić. Muszę jednak powiedzieć, że jeżeli chodzi o sprawozdanie pana Cashmana to chylę czoła z najwyższym uznaniem, oby wszystkie sprawozdania w naszym Parlamencie wyglądały w ten sposób. Jasne, precyzyjne i wskazujące na to, jakie mamy postulaty i czego oczekujemy.\nChciałbym, jako przewodniczący Komisji Petycji, do tych podziękowań wobec sprawozdawcy dołączyć podziękowania wobec wiceprzewodniczących naszej Komisji, a także bardzo aktywnych członków naszej Komisji obecnych w tej chwili na sali, którzy bardzo dużo pracy poświęcają jej zadaniom. Oczywiście przyłączam się też do podziękowań dla sekretariatu, który w doskonały sposób przygotowuje naszą pracę.\nPanie Przewodniczący, nasza Komisja została stworzona, aby przybliżyć instytucje europejskie zwykłym obywatelom i realizuje to. Dlatego też praca, którą się zajmujemy odzwierciedla właśnie te wszystkie problemy, którymi obywatele najbardziej w Unii Europejskiej żyją. Na przykład więc problem środowiska, problem, o czym była mowa, planów zagospodarowania przestrzennego, sprawę kwalifikacji zawodowych, sprawę ubezpieczeń oraz cały szereg spraw związanych z nierzetelnością towarzystw ubezpieczeniowych.\nPanie Przewodniczący, praca naszej Komisji odzwierciedla również tak fundamentalne zasady Unii Europejskiej jak demokracja, czy też wolność słowa. Chciałbym szczególnie podkreślić w tym co powiedział pan Cashman punkty 18 i 22, a więc prośbę do Komisji Europejskiej, aby wyznaczyła urzędnika wysokiego szczebla, który będzie z nami współpracował. Jest to niesłychanie ważne. Nam się dobrze współpracuje z Komisją Europejską, my tego nie kwestionujemy, ale chcielibyśmy, żeby był na co dzień urzędnik wyższego szczebla, który by pracował z nami i obserwował naszą pracę. I druga sprawa, o której też mówił w swoim sprawozdaniu pan Cashman, którą chciałbym z naciskiem podkreślić. Mianowicie nasza Komisja jest komisją bardzo ważną, dlatego właśnie, że pracuje w bezpośrednim w kontakcie ze zwykłymi obywatelami. Jej liczebność powinna być zwiększona, tak jak powiedział to pan Cashman.", "agenda_item": "Deliberations of the Committee on Petitions (2004 - 2005) (debate)", "debate_id": "CRE-20060612-ITEM-015", "intervention_id": "1-068"}