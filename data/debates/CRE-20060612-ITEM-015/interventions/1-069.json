{"speaker": "András Gyürk (PPE-DE). –", "english": "András Gyürk (PPE-DE). – Tisztelt Elnök Úr! „Brüsszel messze van!” – szól a lemondó vélemény, amit bizonyára sok európai parlamenti képviselő hallott már választóitól, amikor a Parlament szerepének fontosságáról igyekezett meggyőzni őket. Ez a vélemény tükröződik – sajnos – az EP választásokon ciklusról ciklusra csökkenő szavazási részvételt mutató statisztikákban is.\n„Brüsszel messze van!” – mondták nekem azok a magyar tűzoltók is, akik mintegy negyvenen egy esztendővel ezelőtt azért buszoztak három napon keresztül, hogy személyesen adhassák át petíciójukat a Parlament épületében. Brüsszel tehát számukra is messze volt, de már csak földrajzi értelemben. Ezért ők bizakodva beszéltek, remélve munkaidejük szabályozásával kapcsolatos beadványuk pozitív elbírálását.\nAz ő petíciójuk egyike volt azon első kérelmeknek, amelyek az új tagországokból érkeztek. Ezen beadványok száma azonban igen alacsony, tudhatjuk meg az előttünk fekvő jelentésből, amiből adódik a következtetés: az új tagállamokban élő polgárok tájékoztatásához még további erőfeszítésekre van szükség.\nCélunk azonban nem a beadványok számának öncélú növelése. Sokkal inkább az, hogy a petíciós jog beépüljön az európai tudatba, a régi és az új tagállamokban egyaránt. A Cashmen-jelentés helyesen állapítja meg, hogy ez az Unió működése szempontjából is hasznos lenne. A petíciók ugyanis értékes információforrást jelentenek az európai jogszabályok alkalmazásáról, megvilágítva a végrehajtási folyamat hiányosságait a hétköznapi polgár szemszögéből.\nAz elmúlt másfél esztendő gyakorlatából is kiolvasható, hogy például a környezetvédelem, a szociális biztonság vagy éppen a belső piac területén számos olyan beadvány született, amely egyes EU-irányelvek tökéletesítésében is segítségül szolgálhat.\nBízva abban, hogy ez a folyamat folytatódik, Cashman úr munkájáért köszönetet mondva természetesen támogatom a jelentés elfogadását.", "lang": "EN", "original": "András Gyürk (PPE-DE). – Tisztelt Elnök Úr! „Brüsszel messze van!” – szól a lemondó vélemény, amit bizonyára sok európai parlamenti képviselő hallott már választóitól, amikor a Parlament szerepének fontosságáról igyekezett meggyőzni őket. Ez a vélemény tükröződik – sajnos – az EP választásokon ciklusról ciklusra csökkenő szavazási részvételt mutató statisztikákban is.\n„Brüsszel messze van!” – mondták nekem azok a magyar tűzoltók is, akik mintegy negyvenen egy esztendővel ezelőtt azért buszoztak három napon keresztül, hogy személyesen adhassák át petíciójukat a Parlament épületében. Brüsszel tehát számukra is messze volt, de már csak földrajzi értelemben. Ezért ők bizakodva beszéltek, remélve munkaidejük szabályozásával kapcsolatos beadványuk pozitív elbírálását.\nAz ő petíciójuk egyike volt azon első kérelmeknek, amelyek az új tagországokból érkeztek. Ezen beadványok száma azonban igen alacsony, tudhatjuk meg az előttünk fekvő jelentésből, amiből adódik a következtetés: az új tagállamokban élő polgárok tájékoztatásához még további erőfeszítésekre van szükség.\nCélunk azonban nem a beadványok számának öncélú növelése. Sokkal inkább az, hogy a petíciós jog beépüljön az európai tudatba, a régi és az új tagállamokban egyaránt. A Cashmen-jelentés helyesen állapítja meg, hogy ez az Unió működése szempontjából is hasznos lenne. A petíciók ugyanis értékes információforrást jelentenek az európai jogszabályok alkalmazásáról, megvilágítva a végrehajtási folyamat hiányosságait a hétköznapi polgár szemszögéből.\nAz elmúlt másfél esztendő gyakorlatából is kiolvasható, hogy például a környezetvédelem, a szociális biztonság vagy éppen a belső piac területén számos olyan beadvány született, amely egyes EU-irányelvek tökéletesítésében is segítségül szolgálhat.\nBízva abban, hogy ez a folyamat folytatódik, Cashman úr munkájáért köszönetet mondva természetesen támogatom a jelentés elfogadását.", "agenda_item": "Deliberations of the Committee on Petitions (2004 - 2005) (debate)", "debate_id": "CRE-20060612-ITEM-015", "intervention_id": "1-069"}