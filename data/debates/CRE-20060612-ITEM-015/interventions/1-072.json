{"speaker": "Μαρία Ματσούκα (PSE). –", "english": "Μαρία Ματσούκα (PSE). – Κύριε Πρόεδρε, αγαπητοί συνάδελφοι, ένα χρόνο μετά τα \"όχι\" των Γάλλων και των Ολλανδών στη Συνταγματική Συνθήκη διανύουμε μια περίοδο αμηχανίας για το πώς θα φέρουμε την Ευρώπη πιο κοντά στους πολίτες της. Η Ευρώπη όμως είναι ακριβώς οι πολίτες της, είναι ακριβώς οι θεσμοί της. Η Ευρώπη είναι οι θεσμοί για τους πολίτες της, μόνο που οι θεσμοί συχνά δίνουν την εικόνα πως δουλεύουν μακριά από τον κόσμο.\nΑν η Ένωση προασπίζεται τα δίκαια των πολιτών της, αυτό πρέπει να γίνεται αντιληπτό στην καθημερινότητά τους. Το δικαίωμα της αναφοράς είναι από τους σημαντικότερους τρόπους, για να αισθάνεται ο καθένας ενεργός μέσα στο ευρωπαϊκό οικοδόμημα. Το δικαίωμα της αναφοράς είναι ένα σημαντικό εργαλείο στην ανάδειξη της κοινωνικής και ανθρωποκεντρικής Ευρώπης.\nΗ θέσπιση της επιτροπής μας και του Ευρωπαίου Διαμεσολαβητή είναι βήματα που έγιναν, γιατί έχουμε αναγνωρίσει τις ατέλειες και τις αδυναμίες μας. Οφείλουμε να αξιοποιήσουμε περισσότερο αυτές τις δυνατότητες επικοινωνίας με τον πολίτη. Σωστά ζητά ο εισηγητής μας να ενισχυθεί η Επιτροπή Αναφορών τόσο σε επίπεδο γραμματείας όσο και σε επίπεδο πολιτικού προσωπικού.\nΠράγματι, πρέπει να πληροφορήσουμε καλύτερα τον πολίτη για την ύπαρξή μας. Και σε κάθε περίπτωση η Επιτροπή και το Συμβούλιο ή τα κράτη μέλη πρέπει να πάψουν να φοβούνται την περαιτέρω συνεργασία με εμάς. Καλό είναι να γνωρίζουν πως η ανάδειξη των προβλημάτων μέσω της επίλυσής τους δημιουργεί αξιοπιστία. Δημιουργεί δηλαδή πολίτες που τους κερδίζει σταδιακά η ευρωπαϊκή ιδέα. Όσοι είναι κατά της διαφάνειας ή δεν θέλουν την Ευρώπη ή σκέπτονται ύποπτα γι' αυτήν.\nΣυγχαρητήρια Michael!", "lang": "EN", "original": "Μαρία Ματσούκα (PSE). – Κύριε Πρόεδρε, αγαπητοί συνάδελφοι, ένα χρόνο μετά τα \"όχι\" των Γάλλων και των Ολλανδών στη Συνταγματική Συνθήκη διανύουμε μια περίοδο αμηχανίας για το πώς θα φέρουμε την Ευρώπη πιο κοντά στους πολίτες της. Η Ευρώπη όμως είναι ακριβώς οι πολίτες της, είναι ακριβώς οι θεσμοί της. Η Ευρώπη είναι οι θεσμοί για τους πολίτες της, μόνο που οι θεσμοί συχνά δίνουν την εικόνα πως δουλεύουν μακριά από τον κόσμο.\nΑν η Ένωση προασπίζεται τα δίκαια των πολιτών της, αυτό πρέπει να γίνεται αντιληπτό στην καθημερινότητά τους. Το δικαίωμα της αναφοράς είναι από τους σημαντικότερους τρόπους, για να αισθάνεται ο καθένας ενεργός μέσα στο ευρωπαϊκό οικοδόμημα. Το δικαίωμα της αναφοράς είναι ένα σημαντικό εργαλείο στην ανάδειξη της κοινωνικής και ανθρωποκεντρικής Ευρώπης.\nΗ θέσπιση της επιτροπής μας και του Ευρωπαίου Διαμεσολαβητή είναι βήματα που έγιναν, γιατί έχουμε αναγνωρίσει τις ατέλειες και τις αδυναμίες μας. Οφείλουμε να αξιοποιήσουμε περισσότερο αυτές τις δυνατότητες επικοινωνίας με τον πολίτη. Σωστά ζητά ο εισηγητής μας να ενισχυθεί η Επιτροπή Αναφορών τόσο σε επίπεδο γραμματείας όσο και σε επίπεδο πολιτικού προσωπικού.\nΠράγματι, πρέπει να πληροφορήσουμε καλύτερα τον πολίτη για την ύπαρξή μας. Και σε κάθε περίπτωση η Επιτροπή και το Συμβούλιο ή τα κράτη μέλη πρέπει να πάψουν να φοβούνται την περαιτέρω συνεργασία με εμάς. Καλό είναι να γνωρίζουν πως η ανάδειξη των προβλημάτων μέσω της επίλυσής τους δημιουργεί αξιοπιστία. Δημιουργεί δηλαδή πολίτες που τους κερδίζει σταδιακά η ευρωπαϊκή ιδέα. Όσοι είναι κατά της διαφάνειας ή δεν θέλουν την Ευρώπη ή σκέπτονται ύποπτα γι' αυτήν.\nΣυγχαρητήρια Michael!", "agenda_item": "Deliberations of the Committee on Petitions (2004 - 2005) (debate)", "debate_id": "CRE-20060612-ITEM-015", "intervention_id": "1-072"}