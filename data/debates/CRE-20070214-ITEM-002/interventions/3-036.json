{"speaker": "Marian-Jean Marinescu (PPE-DE). –", "english": "Marian-Jean Marinescu (PPE-DE). – S-au emis până acum păreri că acest raport are tendinţa de a prezenta puncte de vedere negative despre Statele Unite ale Americii sau despre serviciile secrete. Eu cred că, datorită faptului că majoritatea afirmaţiilor se bazează pe supoziţii şi nu pe fapte clare sau dovezi, este un raport care exprimă până la urmă poziţii care aduc prejudicii ţărilor membre şi implicit Uniunii europene ca ansamblu.\nUnul dintre principiile de bază ale Uniunii Europene este apărarea drepturilor omului. Este adevărat că preşedintele Bush a declarat că au existat zboruri care au transportat persoane şi că au existat centre de detenţie, dar nu a făcut nicio precizare clară referitoare la locaţia acestor activităţi. Mi se pare exagerat să încercăm să ne acuzăm noi înşine fără a avea nicio dovadă în acest sens.\nApărarea drepturilor omului este o obligaţie a tuturor statelor membre. Aceeaşi obligaţie există însă şi în ceea ce priveşte asigurarea securităţii cetăţeanului. Este normal să se facă anchete atunci când există suspiciuni în acest sens, aşa cum România a făcut, dar nu cred că este normal să se considere că aceste anchete au fost superficiale dacă nu s-a ajuns la o anumită concluzie dorită neapărat de cineva. Cred că trebuie să ne respectăm reciproc ca democraţii şi instituţii parlamentare.\nConsider incorect ca despre România să se vorbească în subcapitolul Secret detention facilities , neexistând nicio dovadă în acest sens, sugerându-se astfel o presupusă încălcare a drepturilor omului, în vreme ce despre alte ţări, în conformitate cu articolul 150 din raport, să se vorbească despre existenţa cazurilor din capitolul Extraordinary rendition . Cred că este o dovadă a unei abordări incoerente.\nRaportul are un număr mare de inexactităţi. Amendamentele Grupului PPE/DE corijează doar o parte din ele, dar schimbă mesajul politic într-unul constructiv, de eliminare a acuzaţiilor nefondate şi de prevenire pe viitor a unor eventuale cazuri similare.", "lang": "EN", "original": "Marian-Jean Marinescu (PPE-DE). – S-au emis până acum păreri că acest raport are tendinţa de a prezenta puncte de vedere negative despre Statele Unite ale Americii sau despre serviciile secrete. Eu cred că, datorită faptului că majoritatea afirmaţiilor se bazează pe supoziţii şi nu pe fapte clare sau dovezi, este un raport care exprimă până la urmă poziţii care aduc prejudicii ţărilor membre şi implicit Uniunii europene ca ansamblu.\nUnul dintre principiile de bază ale Uniunii Europene este apărarea drepturilor omului. Este adevărat că preşedintele Bush a declarat că au existat zboruri care au transportat persoane şi că au existat centre de detenţie, dar nu a făcut nicio precizare clară referitoare la locaţia acestor activităţi. Mi se pare exagerat să încercăm să ne acuzăm noi înşine fără a avea nicio dovadă în acest sens.\nApărarea drepturilor omului este o obligaţie a tuturor statelor membre. Aceeaşi obligaţie există însă şi în ceea ce priveşte asigurarea securităţii cetăţeanului. Este normal să se facă anchete atunci când există suspiciuni în acest sens, aşa cum România a făcut, dar nu cred că este normal să se considere că aceste anchete au fost superficiale dacă nu s-a ajuns la o anumită concluzie dorită neapărat de cineva. Cred că trebuie să ne respectăm reciproc ca democraţii şi instituţii parlamentare.\nConsider incorect ca despre România să se vorbească în subcapitolul Secret detention facilities , neexistând nicio dovadă în acest sens, sugerându-se astfel o presupusă încălcare a drepturilor omului, în vreme ce despre alte ţări, în conformitate cu articolul 150 din raport, să se vorbească despre existenţa cazurilor din capitolul Extraordinary rendition . Cred că este o dovadă a unei abordări incoerente.\nRaportul are un număr mare de inexactităţi. Amendamentele Grupului PPE/DE corijează doar o parte din ele, dar schimbă mesajul politic într-unul constructiv, de eliminare a acuzaţiilor nefondate şi de prevenire pe viitor a unor eventuale cazuri similare.", "agenda_item": "Transportation and illegal detention of prisoners (debate)", "debate_id": "CRE-20070214-ITEM-002", "intervention_id": "3-036"}