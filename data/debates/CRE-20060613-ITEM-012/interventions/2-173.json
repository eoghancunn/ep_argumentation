{"speaker": "Αδάμος Αδάμου (GUE/NGL),", "english": "Αδάμος Αδάμου (GUE/NGL), Εισηγητής . – Κύριε Πρόεδρε, θέλω να κάνω δύο παρατηρήσεις σε αυτά που άκουσα, αφού ευχαριστήσω πρώτα όλους τους συναδέλφους για τις τοποθετήσεις τους.\nΚύριε Επίτροπε, λυπούμαι για τη στάση ορισμένων κρατών μελών, τα οποία αντιδρούν στη δημιουργία μιας δεξαμενής αντι-ιικών φαρμάκων. Φαίνεται ότι ξεχνούν τη βασική αρχή, ότι το να προλαμβάνεις τις ασθένειες είναι καλύτερο από το να τις θεραπεύεις. Να επαναλάβω, μάλιστα, εδώ αυτό που είπα στην Επιτροπή Περιβάλλοντος, όταν συνεδριάζαμε, ότι τα κράτη μέλη πρέπει να έχουν υπόψη τους πως, αν ξεσπάσει μια πανδημία, ολόκληρος ο προϋπολογισμός τους δεν θα τους φθάσει. Γι' αυτό λοιπόν είναι καλύτερα να προλαμβάνουμε παρά να θεραπεύουμε.\nΗ δεύτερη παρατήρησή μου αφορά την τοποθέτηση του κ. Ματσάκη, ο οποίος έχει το αναφαίρετο δικαίωμα να καταψηφίσει την έκθεση, εκείνο όμως που δεν είναι δικαίωμά του είναι να παραπλανεί το Ευρωπαϊκό Κοινοβούλιο με το να λέει ότι η πιθανή πανδημία είναι ένας μύθος, τη στιγμή που όλα τα επιστημονικά σώματα και όλοι οι εξειδικευμένοι επιστήμονες ανά την υφήλιο κρούουν τον κώδωνα του κινδύνου και μιλούν για εκατομμύρια νεκρούς. Τα παραδείγματα της γρίπης στην Ισπανία και αλλαχού όπου είχαμε εκατομμύρια νεκρούς δεν είναι μακριά. Γι' αυτό εκείνο που θα ήθελα να πω στον κ. Ματσάκη είναι ότι έχει το δικαίωμα να μην ψηφίσει την έκθεση, δεν έχει το δικαίωμα όμως να παραπλανά το Ευρωπαϊκό Κοινοβούλιο.", "lang": "EN", "original": "Αδάμος Αδάμου (GUE/NGL), Εισηγητής . – Κύριε Πρόεδρε, θέλω να κάνω δύο παρατηρήσεις σε αυτά που άκουσα, αφού ευχαριστήσω πρώτα όλους τους συναδέλφους για τις τοποθετήσεις τους.\nΚύριε Επίτροπε, λυπούμαι για τη στάση ορισμένων κρατών μελών, τα οποία αντιδρούν στη δημιουργία μιας δεξαμενής αντι-ιικών φαρμάκων. Φαίνεται ότι ξεχνούν τη βασική αρχή, ότι το να προλαμβάνεις τις ασθένειες είναι καλύτερο από το να τις θεραπεύεις. Να επαναλάβω, μάλιστα, εδώ αυτό που είπα στην Επιτροπή Περιβάλλοντος, όταν συνεδριάζαμε, ότι τα κράτη μέλη πρέπει να έχουν υπόψη τους πως, αν ξεσπάσει μια πανδημία, ολόκληρος ο προϋπολογισμός τους δεν θα τους φθάσει. Γι' αυτό λοιπόν είναι καλύτερα να προλαμβάνουμε παρά να θεραπεύουμε.\nΗ δεύτερη παρατήρησή μου αφορά την τοποθέτηση του κ. Ματσάκη, ο οποίος έχει το αναφαίρετο δικαίωμα να καταψηφίσει την έκθεση, εκείνο όμως που δεν είναι δικαίωμά του είναι να παραπλανεί το Ευρωπαϊκό Κοινοβούλιο με το να λέει ότι η πιθανή πανδημία είναι ένας μύθος, τη στιγμή που όλα τα επιστημονικά σώματα και όλοι οι εξειδικευμένοι επιστήμονες ανά την υφήλιο κρούουν τον κώδωνα του κινδύνου και μιλούν για εκατομμύρια νεκρούς. Τα παραδείγματα της γρίπης στην Ισπανία και αλλαχού όπου είχαμε εκατομμύρια νεκρούς δεν είναι μακριά. Γι' αυτό εκείνο που θα ήθελα να πω στον κ. Ματσάκη είναι ότι έχει το δικαίωμα να μην ψηφίσει την έκθεση, δεν έχει το δικαίωμα όμως να παραπλανά το Ευρωπαϊκό Κοινοβούλιο.", "agenda_item": "Pandemic influenza preparedness and response planning in the European Community (debate)", "debate_id": "CRE-20060613-ITEM-012", "intervention_id": "2-173"}