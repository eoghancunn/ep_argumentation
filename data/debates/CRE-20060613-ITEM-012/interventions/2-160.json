{"speaker": "Zdzisław Zbigniew Podkański,", "english": "Zdzisław Zbigniew Podkański, w imieniu grupy UEN . – Panie Przewodniczący! Problem ptasiej grypy ponownie wrócił pod obrady Parlamentu Europejskiego. To dobrze, bo żadnych zagrożeń nie możemy lekceważyć. Musimy być przygotowani do sytuacji kryzysowych, do zapobiegania im oraz na wypadek wybuchu epidemii.\nMusimy także zabezpieczyć się przed wywoływaniem psychozy zagrożenia przez środki masowego przekazu oraz przed różnymi nieuprawnionymi działaniami lobbingowymi producentów leków przeciwwirusowych i szczepionek. Zwłaszcza, że dziś niewiele wiemy o ich skuteczności, a prawie nic o ich skutkach ubocznych. Dlatego uważam za konieczne wypracowanie międzynarodowego systemu zwalczania ptasiej grypy oraz stworzenia w ramach tego systemu sieci ośrodków naukowo-badawczych i laboratoriów wczesnego wykrywania.\nPo drugie: przygotowanie administracji terenowej i społeczeństwa na wypadek sytuacji kryzysowej. Po trzecie: zabezpieczenie podstaw prawnych i ekonomicznych umożliwiających pomoc producentom drobiu w regionach zagrożonych pandemią. We wszystkich tych działaniach na terenie Unii Europejskiej kluczową rolę powinna odegrać Komisja Europejska. Komisja powinna także nawiązać ścisłą współpracę z partnerami europejskimi oraz z innymi z kontynentów, zwłaszcza dotkniętych ptasią grypą, mam tutaj na myśli szczególnie Azję i Afrykę.\nReasumując, musimy wypracować całościowy skonkretyzowany plan zarządzania kryzysowego na poziomie międzynarodowym, regionalnym, lokalnym i krajowym. Tylko taki plan daje nam szanse właściwego zabezpieczenia i przeciwdziałania skutkom.", "lang": "EN", "original": "Zdzisław Zbigniew Podkański, w imieniu grupy UEN . – Panie Przewodniczący! Problem ptasiej grypy ponownie wrócił pod obrady Parlamentu Europejskiego. To dobrze, bo żadnych zagrożeń nie możemy lekceważyć. Musimy być przygotowani do sytuacji kryzysowych, do zapobiegania im oraz na wypadek wybuchu epidemii.\nMusimy także zabezpieczyć się przed wywoływaniem psychozy zagrożenia przez środki masowego przekazu oraz przed różnymi nieuprawnionymi działaniami lobbingowymi producentów leków przeciwwirusowych i szczepionek. Zwłaszcza, że dziś niewiele wiemy o ich skuteczności, a prawie nic o ich skutkach ubocznych. Dlatego uważam za konieczne wypracowanie międzynarodowego systemu zwalczania ptasiej grypy oraz stworzenia w ramach tego systemu sieci ośrodków naukowo-badawczych i laboratoriów wczesnego wykrywania.\nPo drugie: przygotowanie administracji terenowej i społeczeństwa na wypadek sytuacji kryzysowej. Po trzecie: zabezpieczenie podstaw prawnych i ekonomicznych umożliwiających pomoc producentom drobiu w regionach zagrożonych pandemią. We wszystkich tych działaniach na terenie Unii Europejskiej kluczową rolę powinna odegrać Komisja Europejska. Komisja powinna także nawiązać ścisłą współpracę z partnerami europejskimi oraz z innymi z kontynentów, zwłaszcza dotkniętych ptasią grypą, mam tutaj na myśli szczególnie Azję i Afrykę.\nReasumując, musimy wypracować całościowy skonkretyzowany plan zarządzania kryzysowego na poziomie międzynarodowym, regionalnym, lokalnym i krajowym. Tylko taki plan daje nam szanse właściwego zabezpieczenia i przeciwdziałania skutkom.", "agenda_item": "Pandemic influenza preparedness and response planning in the European Community (debate)", "debate_id": "CRE-20060613-ITEM-012", "intervention_id": "2-160"}