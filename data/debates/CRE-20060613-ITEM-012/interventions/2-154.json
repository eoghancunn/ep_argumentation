{"speaker": "Μάρκος Κυπριανού,", "english": "Μάρκος Κυπριανού, Μέλος της Επιτροπής . Κύριε Πρόεδρε, θέλω πρώτα απ' όλα να συγχαρώ τον εισηγητή για την πολύ καλή και εποικοδομητική δουλειά που έχει κάνει γι' αυτήν την έκθεση, όπως βεβαίως και τα μέλη της επιτροπής που συνεργάστηκαν μαζί του. Αντιμετωπίζω με ικανοποίηση και χαρά αυτήν την έκθεση, διότι βλέπω ότι το Ευρωπαϊκό Κοινοβούλιο και η Ευρωπαϊκή Επιτροπή αντιμετωπίζουν με τον ίδιο τρόπο, την ίδια αντίληψη, την ίδια προσέγγιση ένα τόσο σοβαρό θέμα.\nΒεβαίως, πρέπει να τονίσω από την αρχή ότι μιλάμε για πιθανότητα πανδημίας· μια πιθανή πανδημία. Δεν είναι βεβαιότητα! Μπορεί να προκύψει από τον ιό της γρίπης των πτηνών, μπορεί από κάποιον άλλον ιό, μπορεί και καθόλου. Το ότι όμως είναι πιθανότητα, παρ' όλο που οι επιστήμονές μας μας υποδεικνύουν ότι είναι πολύ υψηλή αυτή η πιθανότητα, δεν μας δίνει καμιά δικαιολογία να μην προετοιμαστούμε ικανοποιητικά, επαρκώς, κατάλληλα και όσο το δυνατό περισσότερο. Ίσως είναι η πρώτη φορά στην ανθρώπινη ιστορία που έχουμε μια προειδοποίηση, που έχουμε κάποια μηνύματα ότι πιθανώς να έρχεται μια τέτοια πανδημία. Και η προετοιμασία αυτή πρέπει να γίνει όχι μόνο σε εθνικό επίπεδο αλλά και σε κοινοτικό επίπεδο.\nΣχετικά με την έκθεση νιώθω ιδιαίτερη ικανοποίηση, διότι τα περισσότερα που μας ζητεί η έκθεση να κάνουμε είτε τα έχουμε ήδη πετύχει είτε είμαστε στη διαδικασία να τα καλύψουμε και να τα πετύχουμε. Βεβαίως, πάντα θεωρώ ιδιαίτερα σημαντική στην προσπάθειά μας αυτή τη συμβολή και τη συνεργασία του Ευρωπαϊκού Κοινοβουλίου. Αναφέρω το παράδειγμα του Ταμείου Αλληλεγγύης που θα βοηθήσει σε περίπτωση πανδημίας στην κάλυψη των φαρμακευτικών αναγκών σε εμβόλια και αντι-ιικά.\nΕίναι περίπου κάτι περισσότερο από ένας χρόνος από την πρώτη φορά που είχαμε συζητήσει αυτό το θέμα στην ολομέλεια και μπορώ να πω ότι έχουμε πετύχει πάρα πολλά από τότε. Έχουμε πετύχει σήμερα να υπάρχουν εθνικά σχέδια προετοιμασίας και ετοιμότητας σε όλα τα κράτη μέλη, έχουμε το κοινοτικό σχέδιο ετοιμότητας - αυτό που συζητούμε σήμερα - έχουμε δοκιμάσει όλα τα σχέδια σε άσκηση ετοιμότητας τον περασμένο Νοέμβριο και τώρα είμαστε στη διαδικασία βελτίωσης αυτών των σχεδίων με βάση τις αδυναμίες που εντοπίστηκαν σε εκείνη την άσκηση.\nΥπάρχει πολύ στενή συνεργασία με τον Παγκόσμιο Οργανισμό Υγείας. Έχει αποκτήσει ηγετικό ρόλο σε αυτόν τον τομέα το Ευρωπαϊκό Κέντρο Ελέγχου Ασθενειών, το ECDC, το οποίο σύντομα θα αναλάβει και το σύστημα εγκαίρου προειδοποίησης. Συμφωνώ με την ανάγκη επικοινωνίας και πληροφόρησης όσον αφορά τους πολίτες, και έχουμε ήδη αρχίσει δουλειά σε αυτόν τον τομέα, έχουμε οργανώσει συναντήσεις των αρμοδίων εκπροσώπων των Υπουργείων Υγείας των κρατών μελών και μαζί με όλους τους αρμόδιους οργανισμούς για το πώς θα χειριζόμαστε τα μηνύματα προς το κοινό σε περίπτωση κρίσης και τώρα προχωρούμε σε σεμινάρια και εργαστήρια με τα ίδια τα μέσα μαζικής ενημέρωσης για να τους πληροφορήσουμε, να τους ενημερώσουμε και να αναπτύξουμε μια συνεργασία η οποία θα αξιοποιηθεί σε περίπτωση κρίσης. Προχωρούμε στο θέμα της δημιουργίας εμβολίου πανδημίας. Η Ευρωπαϊκή Αρχή Έγκρισης Φαρμάκων συνεργάζεται σε αυτόν τον τομέα, συνεργαζόμαστε με τη βιομηχανία, επενδύουμε στην έρευνα, προσπαθούμε να επισπεύσουμε τις διαδικασίες και βεβαίως να αυξήσουμε τις δυνατότητες παραγωγής της φαρμακοβιομηχανίας.\nΌσον αφορά τα αντι-ιικά, έχουμε ήδη πετύχει το διπλασιασμό της δυνατότητας παραγωγής αντι-ιικών φαρμάκων σε σχέση με την προηγούμενη χρονιά, όμως τώρα η πρόκληση είναι να αξιοποιήσουν τα κράτη μέλη αυτή τη δυνατότητα. Είναι στη δική τους αρμοδιότητα να κάνουν τις αναγκαίες παραγγελίες. Σήμερα, ειδικά στον τομέα αυτόν είμαστε σε πολύ καλύτερη κατάσταση απ' ό,τι ήμασταν πέρυσι. Μέχρι το τέλος του χρόνου θα μπορούμε να πούμε ότι θα καλύπτεται συνολικά το 16,5% του ευρωπαϊκού πληθυσμού. Αυτό όμως είναι λίγο παραπλανητικό, διότι δεν είναι το ίδιο επίπεδο σε κάθε κράτος μέλος. Κάποια κράτη μέλη έχουν πάνω από 25% κάλυψη και άλλα σχεδόν καθόλου. Έχει, λοιπόν, ιδιαίτερη σημασία να θέσουμε τους αναγκαίους στόχους και να καλύψουμε αυτά τα κράτη σε αντι-ιικά φάρμακα.\nΌσον αφορά το στρατηγικό απόθεμα, συμφωνώ με τη θέση της επιτροπής, να υπενθυμίσω όμως ότι αυτό θέμα τέθηκε αρχικά από δύο κράτη μέλη, το Βέλγιο και τη Γαλλία· δεν ήταν πρόταση της Επιτροπής, είναι θέμα αρμοδιότητας των κρατών μελών. Δεν έκανε καμία προσπάθεια η Επιτροπή να επεκτείνει και να αυξήσει τις αρμοδιότητες και τις εξουσίες της, όμως υιοθετήσαμε αυτή την εισήγηση, διότι βλέπουμε τη χρησιμότητα του να υπάρχει ένα ευρωπαϊκό στρατηγικό απόθεμα στα πρότυπα του αποθέματος που έχει ο Παγκόσμιος Οργανισμός Υγείας. Θα κάλυπτε τα κράτη μέλη μέχρις ότου αποκτήσουν τα εθνικά τους αποθέματα και θα μπορούσε να καλύψει και τις γειτονικές χώρες και να χρησιμοποιηθεί πυροσβεστικά, στρατηγικά με τα πρώτα κρούσματα πανδημίας, ούτως ώστε να δοθεί η δυνατότητα στα κράτη μέλη να αντιμετωπίσουν μια παρατεταμένη πανδημία. Δεν υπάρχει νομική βάση για να γίνει σε κοινοτικό επίπεδο. Έπρεπε να γίνει με ομόφωνη συμφωνία από τα κράτη μέλη, τα οποία και θα έπρεπε να χρηματοδοτήσουν αυτήν την προσπάθεια.\nΔυστυχώς, στη συζήτηση που έγινε στο τελευταίο Συμβούλιο φάνηκε ότι ένας πολύ μικρός αριθμός κρατών μελών εναντιώνεται κατ’ αρχήν στη δημιουργία αυτού του στρατηγικού αποθέματος. Η συντριπτική πλειοψηφία υποστήριζε μεν την υπόθεση κατ’ αρχήν, πολύ μεγάλος όμως αριθμός κρατών μελών δεν ήταν πρόθυμος να καλύψει αυτές τις ανάγκες με εθνικούς πόρους.\nΠιστεύω ότι εν όψει αυτών των τοποθετήσεων των κρατών μελών δεν υπάρχει περιθώριο να συνεχιστεί αυτή η συζήτηση ούτε να συνεχιστεί η εργασία γι' αυτό το θέμα. Εκείνο που έχει σημασία τώρα είναι κάθε κράτος μέλος να αναλάβει τις ευθύνες του, να θέσει τους εθνικούς του στόχους και να τους καλύψει. Το να συνεχίζεται μια ήδη παρατεταμένη συζήτηση, χωρίς να υπάρχει στον ορίζοντα οποιαδήποτε προοπτική συμφωνίας, απλώς στέλνει λανθασμένα μηνύματα, δίνει λανθασμένες ελπίδες και ιδιαίτερα στους πολίτες και στα κράτη μέλη που έχουν σήμερα ανάγκη αυτού του αποθέματος, γι' αυτό είναι καλύτερα να ξέρει ο καθένας πού στέκει και επομένως το κάθε κράτος μέλος να αναλάβει τις ευθύνες του.\nΌπως είπα και στην αρχή, τα περισσότερα μέτρα που θα λαμβάνονται για προετοιμασία σε περίπτωση πανδημίας είναι κυρίως αρμοδιότητα των κρατών μελών, η Ευρωπαϊκή Επιτροπή όμως θα συνεχίσει να συντονίζει και να έχει την πρωτοβουλία, να έχει έναν καθοδηγητικό ρόλο στην προετοιμασία αυτή με ασκήσεις, με εργαστήρια, με ομάδες εργασίας ακόμη και σε επίπεδο υπουργικό , αλλά βεβαίως θεωρούμε ιδιαίτερα σημαντική τη συμβολή του Κοινοβουλίου σε αυτήν την προσπάθεια.\nΌσον αφόρα εμάς ως Ευρωπαϊκή Επιτροπή, θα εξαντλήσουμε όλες τις δυνατότητές μας, και πρακτικές και τεχνικές και νομικές, για να πετύχουμε το υψηλότερο δυνατό επίπεδο προετοιμασίας στην Ευρωπαϊκή Ένωση.", "lang": "EN", "original": "Μάρκος Κυπριανού, Μέλος της Επιτροπής . Κύριε Πρόεδρε, θέλω πρώτα απ' όλα να συγχαρώ τον εισηγητή για την πολύ καλή και εποικοδομητική δουλειά που έχει κάνει γι' αυτήν την έκθεση, όπως βεβαίως και τα μέλη της επιτροπής που συνεργάστηκαν μαζί του. Αντιμετωπίζω με ικανοποίηση και χαρά αυτήν την έκθεση, διότι βλέπω ότι το Ευρωπαϊκό Κοινοβούλιο και η Ευρωπαϊκή Επιτροπή αντιμετωπίζουν με τον ίδιο τρόπο, την ίδια αντίληψη, την ίδια προσέγγιση ένα τόσο σοβαρό θέμα.\nΒεβαίως, πρέπει να τονίσω από την αρχή ότι μιλάμε για πιθανότητα πανδημίας· μια πιθανή πανδημία. Δεν είναι βεβαιότητα! Μπορεί να προκύψει από τον ιό της γρίπης των πτηνών, μπορεί από κάποιον άλλον ιό, μπορεί και καθόλου. Το ότι όμως είναι πιθανότητα, παρ' όλο που οι επιστήμονές μας μας υποδεικνύουν ότι είναι πολύ υψηλή αυτή η πιθανότητα, δεν μας δίνει καμιά δικαιολογία να μην προετοιμαστούμε ικανοποιητικά, επαρκώς, κατάλληλα και όσο το δυνατό περισσότερο. Ίσως είναι η πρώτη φορά στην ανθρώπινη ιστορία που έχουμε μια προειδοποίηση, που έχουμε κάποια μηνύματα ότι πιθανώς να έρχεται μια τέτοια πανδημία. Και η προετοιμασία αυτή πρέπει να γίνει όχι μόνο σε εθνικό επίπεδο αλλά και σε κοινοτικό επίπεδο.\nΣχετικά με την έκθεση νιώθω ιδιαίτερη ικανοποίηση, διότι τα περισσότερα που μας ζητεί η έκθεση να κάνουμε είτε τα έχουμε ήδη πετύχει είτε είμαστε στη διαδικασία να τα καλύψουμε και να τα πετύχουμε. Βεβαίως, πάντα θεωρώ ιδιαίτερα σημαντική στην προσπάθειά μας αυτή τη συμβολή και τη συνεργασία του Ευρωπαϊκού Κοινοβουλίου. Αναφέρω το παράδειγμα του Ταμείου Αλληλεγγύης που θα βοηθήσει σε περίπτωση πανδημίας στην κάλυψη των φαρμακευτικών αναγκών σε εμβόλια και αντι-ιικά.\nΕίναι περίπου κάτι περισσότερο από ένας χρόνος από την πρώτη φορά που είχαμε συζητήσει αυτό το θέμα στην ολομέλεια και μπορώ να πω ότι έχουμε πετύχει πάρα πολλά από τότε. Έχουμε πετύχει σήμερα να υπάρχουν εθνικά σχέδια προετοιμασίας και ετοιμότητας σε όλα τα κράτη μέλη, έχουμε το κοινοτικό σχέδιο ετοιμότητας - αυτό που συζητούμε σήμερα - έχουμε δοκιμάσει όλα τα σχέδια σε άσκηση ετοιμότητας τον περασμένο Νοέμβριο και τώρα είμαστε στη διαδικασία βελτίωσης αυτών των σχεδίων με βάση τις αδυναμίες που εντοπίστηκαν σε εκείνη την άσκηση.\nΥπάρχει πολύ στενή συνεργασία με τον Παγκόσμιο Οργανισμό Υγείας. Έχει αποκτήσει ηγετικό ρόλο σε αυτόν τον τομέα το Ευρωπαϊκό Κέντρο Ελέγχου Ασθενειών, το ECDC, το οποίο σύντομα θα αναλάβει και το σύστημα εγκαίρου προειδοποίησης. Συμφωνώ με την ανάγκη επικοινωνίας και πληροφόρησης όσον αφορά τους πολίτες, και έχουμε ήδη αρχίσει δουλειά σε αυτόν τον τομέα, έχουμε οργανώσει συναντήσεις των αρμοδίων εκπροσώπων των Υπουργείων Υγείας των κρατών μελών και μαζί με όλους τους αρμόδιους οργανισμούς για το πώς θα χειριζόμαστε τα μηνύματα προς το κοινό σε περίπτωση κρίσης και τώρα προχωρούμε σε σεμινάρια και εργαστήρια με τα ίδια τα μέσα μαζικής ενημέρωσης για να τους πληροφορήσουμε, να τους ενημερώσουμε και να αναπτύξουμε μια συνεργασία η οποία θα αξιοποιηθεί σε περίπτωση κρίσης. Προχωρούμε στο θέμα της δημιουργίας εμβολίου πανδημίας. Η Ευρωπαϊκή Αρχή Έγκρισης Φαρμάκων συνεργάζεται σε αυτόν τον τομέα, συνεργαζόμαστε με τη βιομηχανία, επενδύουμε στην έρευνα, προσπαθούμε να επισπεύσουμε τις διαδικασίες και βεβαίως να αυξήσουμε τις δυνατότητες παραγωγής της φαρμακοβιομηχανίας.\nΌσον αφορά τα αντι-ιικά, έχουμε ήδη πετύχει το διπλασιασμό της δυνατότητας παραγωγής αντι-ιικών φαρμάκων σε σχέση με την προηγούμενη χρονιά, όμως τώρα η πρόκληση είναι να αξιοποιήσουν τα κράτη μέλη αυτή τη δυνατότητα. Είναι στη δική τους αρμοδιότητα να κάνουν τις αναγκαίες παραγγελίες. Σήμερα, ειδικά στον τομέα αυτόν είμαστε σε πολύ καλύτερη κατάσταση απ' ό,τι ήμασταν πέρυσι. Μέχρι το τέλος του χρόνου θα μπορούμε να πούμε ότι θα καλύπτεται συνολικά το 16,5% του ευρωπαϊκού πληθυσμού. Αυτό όμως είναι λίγο παραπλανητικό, διότι δεν είναι το ίδιο επίπεδο σε κάθε κράτος μέλος. Κάποια κράτη μέλη έχουν πάνω από 25% κάλυψη και άλλα σχεδόν καθόλου. Έχει, λοιπόν, ιδιαίτερη σημασία να θέσουμε τους αναγκαίους στόχους και να καλύψουμε αυτά τα κράτη σε αντι-ιικά φάρμακα.\nΌσον αφορά το στρατηγικό απόθεμα, συμφωνώ με τη θέση της επιτροπής, να υπενθυμίσω όμως ότι αυτό θέμα τέθηκε αρχικά από δύο κράτη μέλη, το Βέλγιο και τη Γαλλία· δεν ήταν πρόταση της Επιτροπής, είναι θέμα αρμοδιότητας των κρατών μελών. Δεν έκανε καμία προσπάθεια η Επιτροπή να επεκτείνει και να αυξήσει τις αρμοδιότητες και τις εξουσίες της, όμως υιοθετήσαμε αυτή την εισήγηση, διότι βλέπουμε τη χρησιμότητα του να υπάρχει ένα ευρωπαϊκό στρατηγικό απόθεμα στα πρότυπα του αποθέματος που έχει ο Παγκόσμιος Οργανισμός Υγείας. Θα κάλυπτε τα κράτη μέλη μέχρις ότου αποκτήσουν τα εθνικά τους αποθέματα και θα μπορούσε να καλύψει και τις γειτονικές χώρες και να χρησιμοποιηθεί πυροσβεστικά, στρατηγικά με τα πρώτα κρούσματα πανδημίας, ούτως ώστε να δοθεί η δυνατότητα στα κράτη μέλη να αντιμετωπίσουν μια παρατεταμένη πανδημία. Δεν υπάρχει νομική βάση για να γίνει σε κοινοτικό επίπεδο. Έπρεπε να γίνει με ομόφωνη συμφωνία από τα κράτη μέλη, τα οποία και θα έπρεπε να χρηματοδοτήσουν αυτήν την προσπάθεια.\nΔυστυχώς, στη συζήτηση που έγινε στο τελευταίο Συμβούλιο φάνηκε ότι ένας πολύ μικρός αριθμός κρατών μελών εναντιώνεται κατ’ αρχήν στη δημιουργία αυτού του στρατηγικού αποθέματος. Η συντριπτική πλειοψηφία υποστήριζε μεν την υπόθεση κατ’ αρχήν, πολύ μεγάλος όμως αριθμός κρατών μελών δεν ήταν πρόθυμος να καλύψει αυτές τις ανάγκες με εθνικούς πόρους.\nΠιστεύω ότι εν όψει αυτών των τοποθετήσεων των κρατών μελών δεν υπάρχει περιθώριο να συνεχιστεί αυτή η συζήτηση ούτε να συνεχιστεί η εργασία γι' αυτό το θέμα. Εκείνο που έχει σημασία τώρα είναι κάθε κράτος μέλος να αναλάβει τις ευθύνες του, να θέσει τους εθνικούς του στόχους και να τους καλύψει. Το να συνεχίζεται μια ήδη παρατεταμένη συζήτηση, χωρίς να υπάρχει στον ορίζοντα οποιαδήποτε προοπτική συμφωνίας, απλώς στέλνει λανθασμένα μηνύματα, δίνει λανθασμένες ελπίδες και ιδιαίτερα στους πολίτες και στα κράτη μέλη που έχουν σήμερα ανάγκη αυτού του αποθέματος, γι' αυτό είναι καλύτερα να ξέρει ο καθένας πού στέκει και επομένως το κάθε κράτος μέλος να αναλάβει τις ευθύνες του.\nΌπως είπα και στην αρχή, τα περισσότερα μέτρα που θα λαμβάνονται για προετοιμασία σε περίπτωση πανδημίας είναι κυρίως αρμοδιότητα των κρατών μελών, η Ευρωπαϊκή Επιτροπή όμως θα συνεχίσει να συντονίζει και να έχει την πρωτοβουλία, να έχει έναν καθοδηγητικό ρόλο στην προετοιμασία αυτή με ασκήσεις, με εργαστήρια, με ομάδες εργασίας ακόμη και σε επίπεδο υπουργικό , αλλά βεβαίως θεωρούμε ιδιαίτερα σημαντική τη συμβολή του Κοινοβουλίου σε αυτήν την προσπάθεια.\nΌσον αφόρα εμάς ως Ευρωπαϊκή Επιτροπή, θα εξαντλήσουμε όλες τις δυνατότητές μας, και πρακτικές και τεχνικές και νομικές, για να πετύχουμε το υψηλότερο δυνατό επίπεδο προετοιμασίας στην Ευρωπαϊκή Ένωση.", "agenda_item": "Pandemic influenza preparedness and response planning in the European Community (debate)", "debate_id": "CRE-20060613-ITEM-012", "intervention_id": "2-154"}