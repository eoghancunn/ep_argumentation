{"speaker": "Péter Olajos (PPE-DE). –", "english": "Péter Olajos (PPE-DE). – Tisztelt Elnök Úr! Többször söpört végig járvány a világon, óriási pusztítást és fájdalmat hagyva maga után. Nem tudom, hogy eljutunk-e valaha is arra az egészségügyi szintre, hogy járványmentesek legyünk, de ma még ettől biztosan távol állunk. A bizonytalanságok között egy egészen biztosat azonban állíthatunk, jelesül azt, hogy ilyen felkészülten még soha nem néztünk szembe a veszéllyel.\nAzért örülök annak, hogy a Parlament most tárgyalja ezt az ügyet, mert pontosan láthatjuk, hogy hol tartunk, mit kell ahhoz még megtennünk, hogy valóban a lehető legfelkészültebbek legyünk. Egy esetleges influenzajárványra való felkészültségünk alapját azok a nemzeti pandémiás tervek jelentik, melyeket az Európai Bizottság koordinál. Fontos, hogy a tervek kiterjedjenek olyan technikai tennivalókra, mint az elszigetelendő területek megállapítása, a megfelelő vírusölő készletek beszerzése, az elsődlegesen beoltandók listájának előkészítése, a járvány ellen felhasználandó eszközök igazságos elosztása vagy a közlekedés és a munkahelyi viselkedés szabályozása.\nAlapvető jelentőségű, hogy a technikai tennivalók mellett a kommunikációs feladatokat is számba vegyük. Világjárvány esetén legalább olyan fontos, hogy egy adott tagországon belül a lakosság körében a pánikot megelőzzük, mint az, hogy a tagállamok közötti információáramlás pontos, gyors és megbízható legyen. A kommunikációnak ki kell terjednie a társadalom minden csoportjára és rétegére, amit csak a rendelkezésre álló eszközök teljes bevetésével, koncentráltan érhetünk el.\n„Fejétől bűzlik a hal!” – tartja a mondás, ezért alapvető, hogy a mindezt az egyes földrészeken és világszinteken koordináló szervezetek harmonikusan együtt tudjanak működni. Európában a WHO-nak, a Betegségmegelőzési és Járványvédelmi Központnak és a Bizottságnak már most, a felkészülési fázisban is a lehető legszorosabban együtt kell dolgoznia. Külön gratulálok Adamou úrnak a saját kezdeményezésű jelentéséhez.", "lang": "EN", "original": "Péter Olajos (PPE-DE). – Tisztelt Elnök Úr! Többször söpört végig járvány a világon, óriási pusztítást és fájdalmat hagyva maga után. Nem tudom, hogy eljutunk-e valaha is arra az egészségügyi szintre, hogy járványmentesek legyünk, de ma még ettől biztosan távol állunk. A bizonytalanságok között egy egészen biztosat azonban állíthatunk, jelesül azt, hogy ilyen felkészülten még soha nem néztünk szembe a veszéllyel.\nAzért örülök annak, hogy a Parlament most tárgyalja ezt az ügyet, mert pontosan láthatjuk, hogy hol tartunk, mit kell ahhoz még megtennünk, hogy valóban a lehető legfelkészültebbek legyünk. Egy esetleges influenzajárványra való felkészültségünk alapját azok a nemzeti pandémiás tervek jelentik, melyeket az Európai Bizottság koordinál. Fontos, hogy a tervek kiterjedjenek olyan technikai tennivalókra, mint az elszigetelendő területek megállapítása, a megfelelő vírusölő készletek beszerzése, az elsődlegesen beoltandók listájának előkészítése, a járvány ellen felhasználandó eszközök igazságos elosztása vagy a közlekedés és a munkahelyi viselkedés szabályozása.\nAlapvető jelentőségű, hogy a technikai tennivalók mellett a kommunikációs feladatokat is számba vegyük. Világjárvány esetén legalább olyan fontos, hogy egy adott tagországon belül a lakosság körében a pánikot megelőzzük, mint az, hogy a tagállamok közötti információáramlás pontos, gyors és megbízható legyen. A kommunikációnak ki kell terjednie a társadalom minden csoportjára és rétegére, amit csak a rendelkezésre álló eszközök teljes bevetésével, koncentráltan érhetünk el.\n„Fejétől bűzlik a hal!” – tartja a mondás, ezért alapvető, hogy a mindezt az egyes földrészeken és világszinteken koordináló szervezetek harmonikusan együtt tudjanak működni. Európában a WHO-nak, a Betegségmegelőzési és Járványvédelmi Központnak és a Bizottságnak már most, a felkészülési fázisban is a lehető legszorosabban együtt kell dolgoznia. Külön gratulálok Adamou úrnak a saját kezdeményezésű jelentéséhez.", "agenda_item": "Pandemic influenza preparedness and response planning in the European Community (debate)", "debate_id": "CRE-20060613-ITEM-012", "intervention_id": "2-172"}