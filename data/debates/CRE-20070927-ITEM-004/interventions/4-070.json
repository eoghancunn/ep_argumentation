{"speaker": "Joseph Muscat (PSE),", "english": "Joseph Muscat (PSE), bil-miktub . – Artiklou 41 tat-Trattat Ewropew jistipula li \"kull Stat Membru jiżgura l-applikazzjoni tal-prinċipju ta' l-ugwaljanza fil-pagi bejn il-ħaddiema irgiel u l-ħaddiema nisa għall-istess xogħol jew xogħol bl-istess valur\".\nDan huwa prinċipju mill-aktar importanti li hemm bżonn li naraw li qed jiġi implimentat f' kull pajjiż.\nNaħseb li wasal iż-żmien li nimxu pass ieħor 'il quddiem.\nF' Malta għandna għadd ta' sitwazzjonijiet fejn persuni, kemm nisa u kif ukoll irġiel, jitħallsu b'rati u sistemi differenti minkejja li jagħmlu l-istess xogħol. Dawn il-ħlasijiet differenti qed ikunu ġustifikati fuq kriteriji burokratiċi, bħas-sena li matulha dawn il-persuni jkunu ġew impjegati.\nF' każ li din id-diskriminazzjoni ssir bejn żewg nisa jew żewgt irgiel, ma jkunx qed isir ksur tat-Trattat Ewropew fl-interpretazzjoni dejqa tiegħu.\nSitwazzjonijiet simili jeżistu u huma evidenti fis-Servizz Pubbliku u fi bnadi oħra.\nGħalhekk, hemm bżonn li kemm il-Kummissjoni u kif ukoll il-Gvernijiet ta' l-Istati Membri, jieħdu inizjattivi ġodda biex nassiguraw prinċipju wieħed u sempliċi: l-istess ħlas għall-istess xogħol, int min int.", "lang": "EN", "original": "Joseph Muscat (PSE), bil-miktub . – Artiklou 41 tat-Trattat Ewropew jistipula li \"kull Stat Membru jiżgura l-applikazzjoni tal-prinċipju ta' l-ugwaljanza fil-pagi bejn il-ħaddiema irgiel u l-ħaddiema nisa għall-istess xogħol jew xogħol bl-istess valur\".\nDan huwa prinċipju mill-aktar importanti li hemm bżonn li naraw li qed jiġi implimentat f' kull pajjiż.\nNaħseb li wasal iż-żmien li nimxu pass ieħor 'il quddiem.\nF' Malta għandna għadd ta' sitwazzjonijiet fejn persuni, kemm nisa u kif ukoll irġiel, jitħallsu b'rati u sistemi differenti minkejja li jagħmlu l-istess xogħol. Dawn il-ħlasijiet differenti qed ikunu ġustifikati fuq kriteriji burokratiċi, bħas-sena li matulha dawn il-persuni jkunu ġew impjegati.\nF' każ li din id-diskriminazzjoni ssir bejn żewg nisa jew żewgt irgiel, ma jkunx qed isir ksur tat-Trattat Ewropew fl-interpretazzjoni dejqa tiegħu.\nSitwazzjonijiet simili jeżistu u huma evidenti fis-Servizz Pubbliku u fi bnadi oħra.\nGħalhekk, hemm bżonn li kemm il-Kummissjoni u kif ukoll il-Gvernijiet ta' l-Istati Membri, jieħdu inizjattivi ġodda biex nassiguraw prinċipju wieħed u sempliċi: l-istess ħlas għall-istess xogħol, int min int.", "agenda_item": "Equality between women and men in the EU (debate)", "debate_id": "CRE-20070927-ITEM-004", "intervention_id": "4-070"}