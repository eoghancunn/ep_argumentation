{"speaker": "Maria Petre (PPE-DE). –", "english": "Maria Petre (PPE-DE). – Domnule Preşedinte, dragi colegi, după anul 2000, din cele 8 milioane de noi locuri de muncă, 6 milioane au fost ocupate de femei. Am putea crede că a venit, în mod real, vremea egalităţii de şanse, sau chiar a discriminării pozitive a femeii în raporturile de gen. Nu putem însă spune asta, pentru că realitatea acestor noi locuri de muncă, a celor 6 milioane de femei, ne contrazice.\nNu putem face faţă în mod real pericolului de îmbătrânire şi de scădere demografică cu care se confruntă Europa şi statele membre astăzi, dacă cele mai multe angajări ale femeilor au fost şi sunt precare, pe timp parţial de lucru, sau slab plătite. Diferenţa între salarii în Europa rămâne de 15% în defavoarea femeilor.\nStatele membre în ansamblu, şi România nu face excepţie, vor trebui să investească în continuare în educaţia eliberată de stereotipurile de gen, să adopte politici clare care să concilieze viaţa de familie şi profesională a femeilor şi bărbaţilor.\nAş dori să o felicit pe doamna raportor pentru munca sa extraordinară şi cred în mod real că avem nevoie de evaluări anuale ale rezultatelor acţiunilor incluse în foaia de parcurs privind egalitatea de gen; avem nevoie de un acord definitiv pe teme cum ar fi costurile maternităţii, ale concediului parental, ale individualizării drepturilor de pensii şi regimului de securitate socială şi de fiscalitate.", "lang": "EN", "original": "Maria Petre (PPE-DE). – Domnule Preşedinte, dragi colegi, după anul 2000, din cele 8 milioane de noi locuri de muncă, 6 milioane au fost ocupate de femei. Am putea crede că a venit, în mod real, vremea egalităţii de şanse, sau chiar a discriminării pozitive a femeii în raporturile de gen. Nu putem însă spune asta, pentru că realitatea acestor noi locuri de muncă, a celor 6 milioane de femei, ne contrazice.\nNu putem face faţă în mod real pericolului de îmbătrânire şi de scădere demografică cu care se confruntă Europa şi statele membre astăzi, dacă cele mai multe angajări ale femeilor au fost şi sunt precare, pe timp parţial de lucru, sau slab plătite. Diferenţa între salarii în Europa rămâne de 15% în defavoarea femeilor.\nStatele membre în ansamblu, şi România nu face excepţie, vor trebui să investească în continuare în educaţia eliberată de stereotipurile de gen, să adopte politici clare care să concilieze viaţa de familie şi profesională a femeilor şi bărbaţilor.\nAş dori să o felicit pe doamna raportor pentru munca sa extraordinară şi cred în mod real că avem nevoie de evaluări anuale ale rezultatelor acţiunilor incluse în foaia de parcurs privind egalitatea de gen; avem nevoie de un acord definitiv pe teme cum ar fi costurile maternităţii, ale concediului parental, ale individualizării drepturilor de pensii şi regimului de securitate socială şi de fiscalitate.", "agenda_item": "Equality between women and men in the EU (debate)", "debate_id": "CRE-20070927-ITEM-004", "intervention_id": "4-065"}