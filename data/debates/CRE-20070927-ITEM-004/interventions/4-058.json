{"speaker": "Danutė Budreikaitė (ALDE). –", "english": "Danutė Budreikaitė (ALDE). – Gerbiamas Pirmininke, ponios ir ponai, moterų ir vyrų lygybės klausimas ES tebėra aktualus. Per 2006 m. įvyko nedaug pokyčių. ES moterų darbo užmokestis taip ir liko 15 procentų mažesnis nei vyrų. Moterys turi sunkumų grįžtant į darbo rinką, kylant karjeros laiptais.\nIki šiol nėra įgyvendinta 1975 m. Tarybos direktyva dėl valstybių narių įstatymų, skirtų vienodo vyrų ir moterų darbo užmokesčio principo taikymui, suderinimo. Valstybės narės nerodo politinės valios spręsti lyčių lygybės ir lyčių aspekto integravimo klausimus. Todėl pritariu pranešime pateiktam siūlymui Komisijai atlikti tyrimą, kaip valstybės narės įgyvendina Bendrijos teisės aktus moterų ir vyrų lygybės klausimais, ir imtis veiksmų, jei Bendrijos teisė neįgyvendinama.\nKalbant apie lyčių aspekto integravimą, norėčiau pabrėžti geros praktikos ir jos skleidimo svarbą, ypač gerinant moterų dalyvavimą politikoje ir politinių sprendimų priėmimo procesuose. Tokios patirties turi mano šalis, Lietuva. Tokios patirties sklaidai svarbų vaidmenį gali atlikti Komisija ir tinkamas Europos socialinio fondo panaudojimas.", "lang": "EN", "original": "Danutė Budreikaitė (ALDE). – Gerbiamas Pirmininke, ponios ir ponai, moterų ir vyrų lygybės klausimas ES tebėra aktualus. Per 2006 m. įvyko nedaug pokyčių. ES moterų darbo užmokestis taip ir liko 15 procentų mažesnis nei vyrų. Moterys turi sunkumų grįžtant į darbo rinką, kylant karjeros laiptais.\nIki šiol nėra įgyvendinta 1975 m. Tarybos direktyva dėl valstybių narių įstatymų, skirtų vienodo vyrų ir moterų darbo užmokesčio principo taikymui, suderinimo. Valstybės narės nerodo politinės valios spręsti lyčių lygybės ir lyčių aspekto integravimo klausimus. Todėl pritariu pranešime pateiktam siūlymui Komisijai atlikti tyrimą, kaip valstybės narės įgyvendina Bendrijos teisės aktus moterų ir vyrų lygybės klausimais, ir imtis veiksmų, jei Bendrijos teisė neįgyvendinama.\nKalbant apie lyčių aspekto integravimą, norėčiau pabrėžti geros praktikos ir jos skleidimo svarbą, ypač gerinant moterų dalyvavimą politikoje ir politinių sprendimų priėmimo procesuose. Tokios patirties turi mano šalis, Lietuva. Tokios patirties sklaidai svarbų vaidmenį gali atlikti Komisija ir tinkamas Europos socialinio fondo panaudojimas.", "agenda_item": "Equality between women and men in the EU (debate)", "debate_id": "CRE-20070927-ITEM-004", "intervention_id": "4-058"}