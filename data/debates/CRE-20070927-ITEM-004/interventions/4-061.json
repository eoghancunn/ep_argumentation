{"speaker": "Anna Záborská (PPE-DE). –", "english": "Anna Záborská (PPE-DE). – Srdečne blahoželám kolegyni Kauppi k tejto veľmi dobrej správe, ktorá je výsledkom úzkej spolupráce všetkých členiek Výboru pre práva žien a rodovú rovnosť.\nSpravodajkyňa veľmi dobre podčiarkla dôležitosť implementovať politiku rovnosti medzi mužmi a ženami do Lisabonskej stratégie. Jedným z cieľov lisabonskej agendy je zvýšiť počet žien, ktoré pracujú, ktoré sú v pracovnom pomere. V rovnakom čase však nie sme schopní formálne uznať neformálnu prácu žien, ktorá nie je finančne ohodnotená. Sú nám známe ženy, ktoré pracujú, aby zabezpečili solidaritu medzi generáciami, ktoré sa angažujú ako dobrovoľníčky a ktoré vytvárajú prijateľné podmienky pre sociálne vzťahy. Táto neformálna práca však nie je ohodnotená. Nechceme ju oficiálne uznať, lebo za ňou nevidíme peniaze, ktoré cirkulujú. Podľa mňa, táto logika je jednou z foriem diskriminácie voči ženám. Som presvedčená, že by to mohol byť reálny politický projekt pre nášho priateľa komisára Špidlu, uznať neformálnu a finančne neohodnotenú prácu žien. Vyriešilo by to aj mnohé problémy minorít, o ktorých sme pred chvíľkou hovorili.\nAby sme pokročili v tejto problematike, máme v Európe i vo svete osobnosti a inštitúcie, ktoré nám ponúkajú matematické a štatistické modely a ich politické uplatnenie. Jedným z nich je už viackrát spomínaný Gary Becker, nositeľ Nobelovej ceny za ekonomiku.\nPán predseda, pán komisár, milé kolegyne, dovolila som si upozorniť na skutočný problém rovnosti medzi mužmi a ženami.", "lang": "EN", "original": "Anna Záborská (PPE-DE). – Srdečne blahoželám kolegyni Kauppi k tejto veľmi dobrej správe, ktorá je výsledkom úzkej spolupráce všetkých členiek Výboru pre práva žien a rodovú rovnosť.\nSpravodajkyňa veľmi dobre podčiarkla dôležitosť implementovať politiku rovnosti medzi mužmi a ženami do Lisabonskej stratégie. Jedným z cieľov lisabonskej agendy je zvýšiť počet žien, ktoré pracujú, ktoré sú v pracovnom pomere. V rovnakom čase však nie sme schopní formálne uznať neformálnu prácu žien, ktorá nie je finančne ohodnotená. Sú nám známe ženy, ktoré pracujú, aby zabezpečili solidaritu medzi generáciami, ktoré sa angažujú ako dobrovoľníčky a ktoré vytvárajú prijateľné podmienky pre sociálne vzťahy. Táto neformálna práca však nie je ohodnotená. Nechceme ju oficiálne uznať, lebo za ňou nevidíme peniaze, ktoré cirkulujú. Podľa mňa, táto logika je jednou z foriem diskriminácie voči ženám. Som presvedčená, že by to mohol byť reálny politický projekt pre nášho priateľa komisára Špidlu, uznať neformálnu a finančne neohodnotenú prácu žien. Vyriešilo by to aj mnohé problémy minorít, o ktorých sme pred chvíľkou hovorili.\nAby sme pokročili v tejto problematike, máme v Európe i vo svete osobnosti a inštitúcie, ktoré nám ponúkajú matematické a štatistické modely a ich politické uplatnenie. Jedným z nich je už viackrát spomínaný Gary Becker, nositeľ Nobelovej ceny za ekonomiku.\nPán predseda, pán komisár, milé kolegyne, dovolila som si upozorniť na skutočný problém rovnosti medzi mužmi a ženami.", "agenda_item": "Equality between women and men in the EU (debate)", "debate_id": "CRE-20070927-ITEM-004", "intervention_id": "4-061"}