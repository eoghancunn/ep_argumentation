{"speaker": "Zita Pleštinská (PPE-DE). –", "english": "Zita Pleštinská (PPE-DE). – Nepatrím ani k zástancom extrémneho feminizmu a ani si nemyslím, že demokracia by mala byť rodovo slepá, preto vítam túto iniciatívnu správu pani spravodajkyne Kauppi, ku ktorej jej srdečne blahoželám.\nProblematika harmonizácie nárokov na profesionálnu kariéru a rodinných povinností je veľmi pálčivým problémom, do tejto sféry patrí v súčasnosti materská, rodičovská a otcovská dovolenka. Vzhľadom na zmenené podmienky v globalizovanom svete by sme mali aj z úrovne Európskeho parlamentu povzbudiť členské krajiny, aby tieto systémy modernizovali. Na základe podnetu mladých rodín, možno by bolo prínosné, aby členské štáty zvážili zaviesť vyplácanie dávok v období materskej dovolenky v trvaní minimálne 12 mesiacov vo výške 100 % príjmu a v období rodičovskej dovolenky minimálne v období 24 mesiacov, kedy sa matky príp. otcovia naplno venujú svojmu dieťaťu, minimálne vo výške 50 % príjmu.\nČas materstva a rodičovstva je v jazyku zákona formulovaný stále ako dovolenka, napriek tomu, že nielen matky ale aj psychológovia, lekári, sociológovia a mnohí ďalší odborníci súhlasia s rodičmi v tom, že na materskej a rodičovskej dovolenke v žiadnom prípade nejde o dovolenku. Myslím, že nastal čas začať od jazyka, ktorým sa o materstve a rodičovstve hovorí, a nazvať materskú dovolenku výstižnejšími slovami. Po ukončení prieluky v aktívnom pracovnom živote je potrebné uľahčiť bezbariérový návrat matiek a otcov na pracovný trh a pokračovanie v ich profesionálnej kariére.\nZa dôležité pokladám dôraz na potrebu vzdelávacích opatrení počas rodičovskej dovolenky s cieľom vyrovnať sa so zmenenými nárokmi zamestnania a zároveň posilňovanie kľúčových znalostí ako sú podnikateľský duch, vedecký a technologický prístup. Na tento účel by mohli byť v regiónoch využité aj štrukturálne fondy. Som presvedčená, že naša spoločnosť si musí materstvo a rodičovstvo vážiť oveľa viac. Rodičia majú nesmierne zodpovednú úlohu pri formovaní spoločnosti, aké deti vychovajú, takou bude celá Európa.\nZároveň na základe takýchto opatrení by sa určite viac žien mohlo venovať popri výchove detí aj náročnejšej, napr. vedeckej kariére.", "lang": "EN", "original": "Zita Pleštinská (PPE-DE). – Nepatrím ani k zástancom extrémneho feminizmu a ani si nemyslím, že demokracia by mala byť rodovo slepá, preto vítam túto iniciatívnu správu pani spravodajkyne Kauppi, ku ktorej jej srdečne blahoželám.\nProblematika harmonizácie nárokov na profesionálnu kariéru a rodinných povinností je veľmi pálčivým problémom, do tejto sféry patrí v súčasnosti materská, rodičovská a otcovská dovolenka. Vzhľadom na zmenené podmienky v globalizovanom svete by sme mali aj z úrovne Európskeho parlamentu povzbudiť členské krajiny, aby tieto systémy modernizovali. Na základe podnetu mladých rodín, možno by bolo prínosné, aby členské štáty zvážili zaviesť vyplácanie dávok v období materskej dovolenky v trvaní minimálne 12 mesiacov vo výške 100 % príjmu a v období rodičovskej dovolenky minimálne v období 24 mesiacov, kedy sa matky príp. otcovia naplno venujú svojmu dieťaťu, minimálne vo výške 50 % príjmu.\nČas materstva a rodičovstva je v jazyku zákona formulovaný stále ako dovolenka, napriek tomu, že nielen matky ale aj psychológovia, lekári, sociológovia a mnohí ďalší odborníci súhlasia s rodičmi v tom, že na materskej a rodičovskej dovolenke v žiadnom prípade nejde o dovolenku. Myslím, že nastal čas začať od jazyka, ktorým sa o materstve a rodičovstve hovorí, a nazvať materskú dovolenku výstižnejšími slovami. Po ukončení prieluky v aktívnom pracovnom živote je potrebné uľahčiť bezbariérový návrat matiek a otcov na pracovný trh a pokračovanie v ich profesionálnej kariére.\nZa dôležité pokladám dôraz na potrebu vzdelávacích opatrení počas rodičovskej dovolenky s cieľom vyrovnať sa so zmenenými nárokmi zamestnania a zároveň posilňovanie kľúčových znalostí ako sú podnikateľský duch, vedecký a technologický prístup. Na tento účel by mohli byť v regiónoch využité aj štrukturálne fondy. Som presvedčená, že naša spoločnosť si musí materstvo a rodičovstvo vážiť oveľa viac. Rodičia majú nesmierne zodpovednú úlohu pri formovaní spoločnosti, aké deti vychovajú, takou bude celá Európa.\nZároveň na základe takýchto opatrení by sa určite viac žien mohlo venovať popri výchove detí aj náročnejšej, napr. vedeckej kariére.", "agenda_item": "Equality between women and men in the EU (debate)", "debate_id": "CRE-20070927-ITEM-004", "intervention_id": "4-059"}