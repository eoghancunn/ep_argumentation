{"speaker": "Monica Maria Iacob-Ridzi (PPE-DE). –", "english": "Monica Maria Iacob-Ridzi (PPE-DE). – Domnule Preşedinte, doamnelor şi domnilor, consider că a sosit vremea ca Uniunea Europeană să finanţeze corespunzător obiectivele nobile descrise de Tratat, cum ar fi combaterea discriminării de gen sau atingerea unui nivel al salarizării egal pentru femei şi bărbaţi.\nRaportul pe care îl dezbatem a surprins una din oportunităţile principale ce sunt deschise egalităţii de gen prin bugetul Uniunii Europene. Este vorba de fondurile structurale şi de coeziune, la nivelul cărora trebuie să se vadă o facilitare a accesului femeilor la resurse europene. Din datele pe care le avem, în urma ultimei extinderi a Uniunii Europene, femeile au avut comparativ mai puţin de câştigat de pe urma fondurilor din politica regională şi de coeziune, iar acest fapt trebuie corectat.\nCu toate acestea, nu este îndeajuns să analizăm doar fondurile din politica regională şi cea de coeziune, deşi ponderea acestora în bugetul Uniunii - aproape 36% - ne obligă să luptăm pentru ca ele să ajungă la cât mai multe femei.\nTrebuie să vedem şi care sunt evoluţiile recente ale programelor tradiţionale din politica de gen a Uniunii Europene, cum sunt PROGRESS, Daphne sau EQUAL. Deşi atât programul PROGRESS în ansamblu, cât şi secţiunea 5, dedicată egalităţii de gen, beneficiază anul acesta de o suplimentare de fonduri, în termeni relativi, linia bugetară pentru egalitate este în 2008 mai mică decât în anul precedent.\nProgramul Daphne pentru combaterea violenţei în familie a înregistrat până acum rezultate excelente, iar Comisia Europeană a înţeles acest lucru şi a recomandat creşterea bugetului faţă de 2007. Atât pentru aceste două programe, cât şi pentru programul EQUAL, Consiliul a operat reduceri faţă de sumele propuse de Comisie în proiectul preliminar de buget. Mai mult, Consiliul a propus o diminuare cu 7,5% a fondurilor destinate noului institut de gen, reducere total nejustificată pentru o agenţie europeană aflată la început de drum.\nDin păcate, observăm în continuare că voinţa politică a Consiliului de a transpune în realitate strategiile europene pentru egalitatea de şanse, pentru alocare bugetară, încă lipseşte. De aceea, Parlamentul, ca braţ al autorităţii bugetare, trebuie să compenseze acest deficit şi să ofere consistenţă politicii de gen a Uniunii Europene.", "lang": "EN", "original": "Monica Maria Iacob-Ridzi (PPE-DE). – Domnule Preşedinte, doamnelor şi domnilor, consider că a sosit vremea ca Uniunea Europeană să finanţeze corespunzător obiectivele nobile descrise de Tratat, cum ar fi combaterea discriminării de gen sau atingerea unui nivel al salarizării egal pentru femei şi bărbaţi.\nRaportul pe care îl dezbatem a surprins una din oportunităţile principale ce sunt deschise egalităţii de gen prin bugetul Uniunii Europene. Este vorba de fondurile structurale şi de coeziune, la nivelul cărora trebuie să se vadă o facilitare a accesului femeilor la resurse europene. Din datele pe care le avem, în urma ultimei extinderi a Uniunii Europene, femeile au avut comparativ mai puţin de câştigat de pe urma fondurilor din politica regională şi de coeziune, iar acest fapt trebuie corectat.\nCu toate acestea, nu este îndeajuns să analizăm doar fondurile din politica regională şi cea de coeziune, deşi ponderea acestora în bugetul Uniunii - aproape 36% - ne obligă să luptăm pentru ca ele să ajungă la cât mai multe femei.\nTrebuie să vedem şi care sunt evoluţiile recente ale programelor tradiţionale din politica de gen a Uniunii Europene, cum sunt PROGRESS, Daphne sau EQUAL. Deşi atât programul PROGRESS în ansamblu, cât şi secţiunea 5, dedicată egalităţii de gen, beneficiază anul acesta de o suplimentare de fonduri, în termeni relativi, linia bugetară pentru egalitate este în 2008 mai mică decât în anul precedent.\nProgramul Daphne pentru combaterea violenţei în familie a înregistrat până acum rezultate excelente, iar Comisia Europeană a înţeles acest lucru şi a recomandat creşterea bugetului faţă de 2007. Atât pentru aceste două programe, cât şi pentru programul EQUAL, Consiliul a operat reduceri faţă de sumele propuse de Comisie în proiectul preliminar de buget. Mai mult, Consiliul a propus o diminuare cu 7,5% a fondurilor destinate noului institut de gen, reducere total nejustificată pentru o agenţie europeană aflată la început de drum.\nDin păcate, observăm în continuare că voinţa politică a Consiliului de a transpune în realitate strategiile europene pentru egalitatea de şanse, pentru alocare bugetară, încă lipseşte. De aceea, Parlamentul, ca braţ al autorităţii bugetare, trebuie să compenseze acest deficit şi să ofere consistenţă politicii de gen a Uniunii Europene.", "agenda_item": "Equality between women and men in the EU (debate)", "debate_id": "CRE-20070927-ITEM-004", "intervention_id": "4-063"}