{"speaker": "Маруся Иванова Любчева (PSE). –", "english": "Маруся Иванова Любчева (PSE). – Уважаема г-жо председател, колеги, можем да определим този доклад като успешна, прагматична стъпка в установяването на по-трайни търговски и икономически отношения с Русия. Важният раздел за енергетиката следва да бъде разглеждан и като подкрепа на отделни споразумения на страни-членки на Европейския съюз с Русия, какъвто е случаят с петролопровода Бургас-Александруполис, който ще транспортира енергийни суровини. В този проект се включват две страни-членки на Европейския съюз, България и Гърция. Той е от изключителен интерес за страните, които са го подписали, но и за Европейския съюз като цяло. По тази причина проектът трябва да получи подкрепата на съюза. Много е важно, обаче, да се подчертае, че и Русия, и Европейският съюз трябва да направят сериозна оценка на въздействието на проекта върху околната среда и да вложат инвестиции в технологии за опазването й, тъй като петролопроводът преминава през чувствителната в това отношение Черноморска зона. Проектът ще носи икономически растеж за региона, но в никакъв случай не трябва да затваря други сектори, като например туризма, в зоната на Бургаския залив, през който ще се осъществява прехвърлянето на суровината. Трябва сериозно да се прецизира и трасето на петролопровода, да бъдат защитени пластове от културно-историческо наследство. Това ще повиши неговата обща сигурност.\nПодкрепата на Европейския съюз ще бъде гаранция за неговата перспектива с оглед устойчивото развитие на региона. Черноморската зона се явява изключително интересна за развитието на други отношения с Русия, каквито са икономическите зони. Това са инвестиции, в които ще се допринесе за голям икономически растеж, особено инвестициите в търговия и производствен капацитет. Сътрудничеството с Европейския съюз и Русия трябва да премине и през партньорство в създаването и прилагането на нови технологии, нови материали, които са от изключителен интерес и за двете страни.\nБлагодаря за вниманието.", "lang": "EN", "original": "Маруся Иванова Любчева (PSE). – Уважаема г-жо председател, колеги, можем да определим този доклад като успешна, прагматична стъпка в установяването на по-трайни търговски и икономически отношения с Русия. Важният раздел за енергетиката следва да бъде разглеждан и като подкрепа на отделни споразумения на страни-членки на Европейския съюз с Русия, какъвто е случаят с петролопровода Бургас-Александруполис, който ще транспортира енергийни суровини. В този проект се включват две страни-членки на Европейския съюз, България и Гърция. Той е от изключителен интерес за страните, които са го подписали, но и за Европейския съюз като цяло. По тази причина проектът трябва да получи подкрепата на съюза. Много е важно, обаче, да се подчертае, че и Русия, и Европейският съюз трябва да направят сериозна оценка на въздействието на проекта върху околната среда и да вложат инвестиции в технологии за опазването й, тъй като петролопроводът преминава през чувствителната в това отношение Черноморска зона. Проектът ще носи икономически растеж за региона, но в никакъв случай не трябва да затваря други сектори, като например туризма, в зоната на Бургаския залив, през който ще се осъществява прехвърлянето на суровината. Трябва сериозно да се прецизира и трасето на петролопровода, да бъдат защитени пластове от културно-историческо наследство. Това ще повиши неговата обща сигурност.\nПодкрепата на Европейския съюз ще бъде гаранция за неговата перспектива с оглед устойчивото развитие на региона. Черноморската зона се явява изключително интересна за развитието на други отношения с Русия, каквито са икономическите зони. Това са инвестиции, в които ще се допринесе за голям икономически растеж, особено инвестициите в търговия и производствен капацитет. Сътрудничеството с Европейския съюз и Русия трябва да премине и през партньорство в създаването и прилагането на нови технологии, нови материали, които са от изключителен интерес и за двете страни.\nБлагодаря за вниманието.", "agenda_item": "EU economic and trade relations with Russia (debate)", "debate_id": "CRE-20070618-ITEM-016", "intervention_id": "1-162"}