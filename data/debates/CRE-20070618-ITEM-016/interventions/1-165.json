{"speaker": "Roberta Alma Anastase (PPE-DE). –", "english": "Roberta Alma Anastase (PPE-DE). – În primul rând, aş dori să felicit raportorul pentru munca laborioasă şi pentru deschiderea manifestată în abordarea tuturor faţetelor pe care le implică relaţiile economice şi comerciale dintre Uniunea Europeană şi Rusia. Una dintre aceste faţete, la care aş dori să mă refer, este poziţia geopolitică a Rusiei. După aderarea României şi Bulgariei, la 1 ianuarie 2007, graniţa de est a Uniunii Europene o reprezintă regiunea Mării Negre, din care Rusia face parte şi unde joacă un rol foarte important, atât din punct de vedere economic şi comercial, cât şi bineînţeles din punct de vedere politic. Regiunea Mării Negre este o zonă cu un potenţial de dezvoltare imens, dar în acelaşi timp o zonă care trebuie să găsească răspunsurile adecvate la provocările existente. Printre ele, asigurarea securităţii şi stabilităţii regiunii în ansamblu, dar şi a fiecărei ţări în parte, constituie prima prioritate. În acest context, găsirea şi aplicarea unei soluţii pentru rezolvarea conflictelor îngheţate este imperios necesară. Acesta continuă să fie un obstacol important în calea dezvoltării regionale şi a prosperităţii economice, iar poziţia şi implicarea constructivă a Rusiei în această direcţie trebuie să fie o tematică mereu prezentă în dialogul Uniunii Europene cu această ţară.\nTot în contextul Mării Negre, dar şi separat de ea, trebuie abordată tema energetică. Aici trebuie punctat că relaţiile Uniunii Europene cu Rusia nu se pot dezvolta fără a ţine cont de necesitatea de a le baza pe încredere reciprocă, precum şi pe respectarea obligaţiilor internaţionale şi principiilor democratice de către ambii parteneri. Şi, pentru a introduce în context şi regiunea, cred că diversificarea surselor de energie trebuie să rămână o prioritate a Uniunii Europene.\nÎn sfârşit, sper ca noua iniţiativă a Uniunii Europene de consolidare a cooperării la Marea Neagră să ajute la realizarea obiectivelor menţionate mai sus şi mai ales la dezvoltarea unui dialog sincer între partenerii din regiune, ce astfel ar putea învăţa să asculte, să aibă încredere şi să coopereze cu vecinii lor, în conformitate cu standardele democratice recunoscute la nivel internaţional.", "lang": "EN", "original": "Roberta Alma Anastase (PPE-DE). – În primul rând, aş dori să felicit raportorul pentru munca laborioasă şi pentru deschiderea manifestată în abordarea tuturor faţetelor pe care le implică relaţiile economice şi comerciale dintre Uniunea Europeană şi Rusia. Una dintre aceste faţete, la care aş dori să mă refer, este poziţia geopolitică a Rusiei. După aderarea României şi Bulgariei, la 1 ianuarie 2007, graniţa de est a Uniunii Europene o reprezintă regiunea Mării Negre, din care Rusia face parte şi unde joacă un rol foarte important, atât din punct de vedere economic şi comercial, cât şi bineînţeles din punct de vedere politic. Regiunea Mării Negre este o zonă cu un potenţial de dezvoltare imens, dar în acelaşi timp o zonă care trebuie să găsească răspunsurile adecvate la provocările existente. Printre ele, asigurarea securităţii şi stabilităţii regiunii în ansamblu, dar şi a fiecărei ţări în parte, constituie prima prioritate. În acest context, găsirea şi aplicarea unei soluţii pentru rezolvarea conflictelor îngheţate este imperios necesară. Acesta continuă să fie un obstacol important în calea dezvoltării regionale şi a prosperităţii economice, iar poziţia şi implicarea constructivă a Rusiei în această direcţie trebuie să fie o tematică mereu prezentă în dialogul Uniunii Europene cu această ţară.\nTot în contextul Mării Negre, dar şi separat de ea, trebuie abordată tema energetică. Aici trebuie punctat că relaţiile Uniunii Europene cu Rusia nu se pot dezvolta fără a ţine cont de necesitatea de a le baza pe încredere reciprocă, precum şi pe respectarea obligaţiilor internaţionale şi principiilor democratice de către ambii parteneri. Şi, pentru a introduce în context şi regiunea, cred că diversificarea surselor de energie trebuie să rămână o prioritate a Uniunii Europene.\nÎn sfârşit, sper ca noua iniţiativă a Uniunii Europene de consolidare a cooperării la Marea Neagră să ajute la realizarea obiectivelor menţionate mai sus şi mai ales la dezvoltarea unui dialog sincer între partenerii din regiune, ce astfel ar putea învăţa să asculte, să aibă încredere şi să coopereze cu vecinii lor, în conformitate cu standardele democratice recunoscute la nivel internaţional.", "agenda_item": "EU economic and trade relations with Russia (debate)", "debate_id": "CRE-20070618-ITEM-016", "intervention_id": "1-165"}