{"speaker": "Marta Vincenzi (PSE). –", "english": "Marta Vincenzi (PSE). – Signor Presidente, onorevoli colleghi, signor Commissario, l'approvazione all'unanimità della relazione dell'onorevole Cramer da parte della commissione per i trasporti e il turismo ci dice fondamentalmente due cose.\nLa prima è quella che lei stesso e i colleghi che mi hanno preceduto avete sottolineato, e cioè che il relatore ha lavorato benissimo, per cui il ringraziamento che gli dobbiamo non è certo formale.\nLa seconda è che mi pare vi sia, pur con preoccupazioni e accenti diversi, una forte consapevolezza trasversale del fatto che possiamo trovarci di fronte all'attuazione di un sistema che si configura come un vero progetto industriale di eccellenza per l'Europa. E' di questo che noi abbiamo bisogno per il settore trasporti, ma in generale anche per far crescere la nostra competitività nella direzione giusta, vale a dire quella della sicurezza e del miglioramento della qualità.\nIo mi limito a sottolineare alcune necessità, che sono già contenute nella relazione ma che mi sembra importante ricordare. La prima è che ha certamente ragione l'onorevole Savary quando dice che la nuova rete dovrebbe comprendere tutto ciò che è nuovo. Io ritengo tuttavia che per il momento, a fronte delle difficoltà finanziarie che conosciamo, occorra sostenere quanto meno l'installazione della rete nei principali corridoi che il coordinatore Vinck ha studiato e ci ha proposto come primo passo verso la copertura complessiva. Voglio evidenziare la necessità di tempi e modalità certi per la migrazione dell'intera rete europea e per il mantenimento dello standard attuale, garantendo la compatibilità con le future specifiche tecniche.", "lang": "EN", "original": "Marta Vincenzi (PSE). – Signor Presidente, onorevoli colleghi, signor Commissario, l'approvazione all'unanimità della relazione dell'onorevole Cramer da parte della commissione per i trasporti e il turismo ci dice fondamentalmente due cose.\nLa prima è quella che lei stesso e i colleghi che mi hanno preceduto avete sottolineato, e cioè che il relatore ha lavorato benissimo, per cui il ringraziamento che gli dobbiamo non è certo formale.\nLa seconda è che mi pare vi sia, pur con preoccupazioni e accenti diversi, una forte consapevolezza trasversale del fatto che possiamo trovarci di fronte all'attuazione di un sistema che si configura come un vero progetto industriale di eccellenza per l'Europa. E' di questo che noi abbiamo bisogno per il settore trasporti, ma in generale anche per far crescere la nostra competitività nella direzione giusta, vale a dire quella della sicurezza e del miglioramento della qualità.\nIo mi limito a sottolineare alcune necessità, che sono già contenute nella relazione ma che mi sembra importante ricordare. La prima è che ha certamente ragione l'onorevole Savary quando dice che la nuova rete dovrebbe comprendere tutto ciò che è nuovo. Io ritengo tuttavia che per il momento, a fronte delle difficoltà finanziarie che conosciamo, occorra sostenere quanto meno l'installazione della rete nei principali corridoi che il coordinatore Vinck ha studiato e ci ha proposto come primo passo verso la copertura complessiva. Voglio evidenziare la necessità di tempi e modalità certi per la migrazione dell'intera rete europea e per il mantenimento dello standard attuale, garantendo la compatibilità con le future specifiche tecniche.", "agenda_item": "Deployment of the European rail signalling system (debate)", "debate_id": "CRE-20060614-ITEM-013", "intervention_id": "3-366"}